---
title: Природните наспроти општествените науки
date: 2020-12-10T00:00:00.000Z
categories:
  - блог
tags:
  - хајек
coverImage: hayek-pat.jpg
---

## **СЕРИЈАЛ: Патешествие низ најважните трудови на проф. д-р Фридрих Август фон Хајек**

### **IV дел: Природните наспроти општествените наук**

Пред започнувањето на Втората светска војна Хајек започнал двотомна книга што требало да го носи името _The Abuse and Decline of Reason (_Злоупотреба и опаѓање на разумот – слободен превод И.В.). Во неа Хајек сакал да прикаже како двојните доктрини на социјализмот и наукизмот (користење на методите на природните науки во подрачја каде што тие се несоодветни, односно во општествените науки) доведуваат до погрешни заклучоци во општествените науки, особено во економијата. За жал како што започнала Втората светска војна, Хајек се откажал од пишување на книгата. Меѓутоа од 1940 година почнал да работи на теоретска анализа на наукизмот што на крај прераснал во проширен есеј од оној што бил планиран за книгата кој го носел името _Scientism and the Study of Society_ објавен во списанието Економика во три дела од 1942 до 1944 година.

         Хајек за првпат го претставил трудот на 19 ноември 1942 година на Универзитетот во Кембриџ каде учествувале и познатите филозофи Лудвиг Витгенстајн и Г.Е. Мур. Главните аргументи во трудот се тоа што, според Хајек, општествените науки се разликуваат од природните науки и оттука за нив треба да постојат различни методи со кои тие ќе се проучуваат. Предметите на човековата активност како што се алатите, храната, лековите, оружјата, зборовите, речениците, комуникацијата и производството зависат не од нивните објективни својства, туку од интерпретацијата што луѓето ги имаат за нив. Така кога го интерпретираме дејството на некој човек – го правиме тоа во однос на мислењето или намерите што му ги препишуваме нему, односно користејќи ја аналогијата на нашиот сопствен ум. Ова е евидентно кога во секојдневниот живот се обидуваме да разбереме култура која е различна од нашата, во таков случај користиме апстрактни наместо конкретни концепти за да ги разбереме дејствата што ги набљудуваме. Или според зборовите на Хајек: _When we say that a person possesses food or money, or that he utters a word, we imply that he knows that the first can be eaten, that the second can be used to buy something with, and the third can be understood… My knowledge of the everyday things around me, of the particular ways in which we express ideas or emotions, will be of little use in interpreting the behavior of the inhabitants of Tierra del Fuego. But my understanding of what I mean by a means to an end, by food or a weapon, a word or a sign, and probably even exchange or a gift, will still be useful and even essential in my attempt to understand what they do._

На кратко, класификации користејќи апстрактни категории и интерпретации играат значајна улога во нашето разбирање на човековото дејство. Оттука според Хајек, барем што се однесува до општествените науки невозможно е целото наше знаење да го добиеме преку опсервација и опит, така, не може да има тестирање на теориите во општествените науки без користење на a priori знаење.

         Овој труд на Хајек бил критикуван од Карл Попер и Варен Вивер меѓудругите. Според Попер, иако критиката на Хајек е принципиелно точна, сепак она што Хајек го критикува не биле методите на природните науки, туку неточните реконструкции за методите на природните науки и дека не може да се стави јасна линија помеѓу методите на природните и општествените науки. Во 1948 година, Ворен Вивер му пратил долг извештај на Хајек критикувајќи го Хајековиот труд каде испратил и копија од својот труд _Science and Complexity._ Според Вивер до 1900 година физичките науки (астрономија, хемија, геологија, физика...) воглавно се занимавале со едноставни феномени, изолирајќи и претставувајќи математички само неколку променливи, односно варијабли. После 1900-тата година физичките науки почнале да проучуваат феномени на неорганизирани сложености каде постојат милиони променливи кои дејствуваат неповрзано и каде што теории на веројатности и статистички методи можат да се користат. Но кога се работи за организирани сложености, тогаш, бидејќи променливите се меѓусебно зависни наместо независни, статистичките методи не можат да се користат и за проучување на ваквите феномени треба да се создадат други методи.       

         Хајек ги прифаќа критиките и во 1954 година објавува два труда кои подоцна ќе се најдат и во неговата книга _The Counter-Revolution of Science_ со наслови _The Theory of Complex Phenomena_ и _Degrees of Explanation_ респективно. Во нив Хајек не ги споредува разликите помеѓу природните и општествените науки како претходни, туку ги забележува карактеристиките што сите науки ги споделуваат меѓусебно, На пример, сите теоретски науки создаваат хипотетичко-дедуктивни системи. За Хајек причината за двојноста во методите помеѓу природните и општествените науки се состои во нивото на комплексноста што науки ги проучуваат респективно. Општествените науки не можат да се проучуваат со контролирани експерименти како на пример во физиката и најмногу што може да се направи е да се обезбеди опсег или рамка на предвидени вредности, наместо на специфични превидувања на точно одреден феномен. Со други зборови во науките каде што има сложени феномени  може само да се каже принципот по кој некој процес се одвива и на тој начин да се предвидат само одредени видови на исходи. На пример, иако можеме математички да најдеме метод со кој ќе објасниме како снегулките се формираат, сепак не можеме да знаеме како секоја поединечна снегулка ќе изгледа на крај. Оттука во такви случаи прецизно предвидување не феномените што се проучуваат е невозможно да се направи. Или според Хајек: _The description of the pattern which the theory provides is commonly regarded merely as a tool which will enable us to predict the particular manifestations of the pattern that will appear in specific circumstances. But the prediction that in certain general conditions a pattern of a certain kind will appear is also a significant (and falsifiable) prediction. If I tell somebody that if he goes to my study he will find there a rug with a pattern made up of diamonds and meanders, he will have no difficulty in deciding whether that prediction was verified or falsified by the result, even though I have said nothing about the arrangement, size, color, etc., of the elements from which the pattern of the rug is formed._

         _The distinction between a prediction of the appearance of a pattern of a certain class and a prediction of the appearance of a particular instance of this class is sometimes important even in the physical sciences. The mineralogist who states that the crystals of a certain mineral are hexagonal, or the astronomer who assumes that the course of a celestial body in the field of gravity of another will correspond to one of the conic sections, make significant predictions which can be refuted. But in general, the physical sciences tend to assume that it will in principle always be possible to specify their predictions to any degree desired. The distinction assumes, however, much greater importance when we turn from the relatively simple phenomena with which the natural sciences deal, to the more complex phenomena of life, of mind, and of society, where such specifications may not always be possible._

         Во следниот дел ќе се занимаваме со четирите лекции за природата и историјата на владеењето на правото што Хајек ги обработува на Универзитетот во Каиро.

Текстот е преземен од личниот блог на авторот, и можете да го најдете [тука](https://ilijav.substack.com/p/--0a1).

![](images/ilija_vasiljevski.png)

Илија Васиљески,  
Либертаниа
