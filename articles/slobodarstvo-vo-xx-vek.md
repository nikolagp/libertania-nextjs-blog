---
title: Слободарство во ХХ век - дел 2
date: 2022-08-24T00:00:00.000Z
tags:
  - историја
  - класичен-либерализам
  - либертаријанизам
  - нозик
  - ренд
  - рид
  - ротбард
  - слободарство
author: Default Author
category: текстови
---

_Cлободарство пред ХIХ век_, може да го прочитате [тука](http://libertaniabackup.local/slobodarstvo-pred-xix-vek/).

_Cлободарство во ХIХ век_, може да го прочитате [тука](http://libertaniabackup.local/slobodarstvo-vo-xix-vek/).

_Cлободарство во ХХ век - дел 1_, може да го прочитате [тука](http://libertaniabackup.local/slobodarstvo-vo-xx-vek-1-del/).

## **_Американски либертаријанизам_** 

Американскиот либертаријанизам претставува идеолошка, политичка и философска тенденција, која претставува спој, односно компромис помеѓу либерализмот, од лева страна, и конзервативизмот, од десна, секако, аспектирани низ призмата на американската политика. Од левицата, т.е. од либерализмот ги презема заложбите за граѓански слободи и права, додека пак од десницата, или од конзервативизмот ја адаптира наклонетоста кон економска слобода и слободен пазар. Тој опфаќа повеќе школи, традиции и активизми, како што се класичниот либерализам, анархо-капитализмот, објективизмот, философскиот анархизам, американскиот (либертаријански) конзервативизам, леви либертаријанизми, како и други _фри-маркет_ тенденции.

Секако, американскиот либертаријанизам, делумно е инспириран од школата на индивидуалистички анархизам, посебно активна во 19-тиот век, движењата за граѓански права, надополнета со увидите на Австриската економска школа и ставовите на Лудвиг вон Мисес и Фридрих вон Хаек за функционирањето на општеството. Алфред Џеј Нок, е помеѓу првите американци кои се декларирал како _либертаријанец_, на американскиот континент, од каде започнува и оваа традиција во Америка. 

## **_Класичен либерализам_**

**_Хенри Хезлит_** ([Henry Hazlitt](https://en.wikipedia.org/wiki/Henry_Hazlitt), 1894 – 1993) беше една од најмаркантните слободарски фигури во Америка, новинар и неприкосновен пропонент на класичниот либерализам. Во слободарските кругови, познат е неговиот _бестселер_ [_Economics in One Lesson_](https://www.hacer.org/pdf/Hazlitt00.pdf) (1946), во која, инспириран од Бастиат и неговата _Она што се гледа и она што не се гледа_, суштински ја објаснува економијата како наука во 3 дела и 23 глави, на нешто помалку од 200 страни. Книгата започнува со дилемата околу _скршениот прозорец_ и _благословот на уништувањето_, алудирајќи на концептот на опортунитетен трошок. Понатаму продолжува со јавните работи, даноците, кредитите, _фетишот_ на потполна вработеност, тарифите, царините, контролите врз цените, субвенциите, мимималните плати, синдикатите, профитите и инфлацијата. Во истата, на многу едноставен начин е прикажано функционирањето на економијата, како и демаскирани некои _меинстрим_ увиди  и ставови во економијата. 

Хезлит, во своето творештво, на голема врата ги прифаќа и промовира принципите на лична слобода и избор, слободен пазар и минамално мешање на државата, пред се во економските, а пошироко и во општествените процеси. Тој, исто така беше еден од основачите на [_Foundation for Economic Education_](https://fee.org/), eдна од првите слободарски _фри-маркет_ организации во Америка, основана во 1948, а  и еден од основачите на [_Друштвото Монт Пелерин_](http://libertaniabackup.local/slobodarstvo-vo-xx-vek-1-del/). 

Покрај, неговата најпозната _Економија во еден час_, Хезлит е автор и на неколку книги, и тоа [_The Great Idea_](https://www.amazon.com/Great-Idea-Henry-Hazlitt/dp/B000BV6AXE) (1951), [_Failure of the 'New Economics'_](https://cdn.mises.org/Failure%20of%20the%20New%20Economics_5.pdf) (1959), [_What you should know about inflation_](https://cdn.mises.org/What%20You%20Should%20Know%20About%20Inflation_3.pdf) (1960), [_The Foundations of Morality_](https://fee.org/media/19367/hazlitt_the_foundations_of_morality.pdf) (1964), [_Man vs. the welfare state_](https://cdn.mises.org/Man%20vs%20The%20Welfare%20State_3.pdf) (1969), [_The conquest of poverty_](https://cdn.mises.org/The%20Conquest%20of%20Poverty_3.pdf) (1973), [_The inflation crisis, and how to resolve it_](https://cdn.mises.org/The%20Inflation%20Crisis,%20and%20How%20To%20Resolve%20It_3.pdf) (1978).

**_Леонард Рид_** ([Leonard Edward Read](https://en.wikipedia.org/wiki/Leonard_Read), 1898 – 1983) беше исто така доста битна фигура во американскиот либератаријанизам, чиј придонес кон идеите на лична слобода и слободен пазар се недвосмислени, своевремено, но и ден денес. Заедно со Хенри Хезлит, се едни од основачите на [_Foundation for Economic Education_](https://fee.org/). 

Најпознат е по неговиот есеј [I pencil](https://fee.org/media/14940/read-i-pencil.pdf) (1958), напишан во прво лице, од перспектива на моливот, низ неговото _фамилијарно дрво._ Во него се поставува прашањето дали постои поединец во светот кој знае и може да го создаде (моливот). Секако, одговорот на прашањето е не, од каде се провлекува ново прашање. Како тогаш, моливи има во изобилство, и тоа по многу ефтини цени? За да се произведе молив и истиот да биде достапен до крајниот потрошувач, потребен е ангажман на мал куп на луѓе, од целиот свет, кои меѓусебно соработуваат. Истиот не може да биде создаден од еден човек, а моќта на слободниот пазар, односите на доброволна размена и соработка е во тоа што истите не се диктирани од еден [централен политички авторитет](http://libertaniabackup.local/cudesniot-moliv/?fbclid=IwAR1ptV1H4r4oDZa2NQRt5U20STx9xEj645UyR8wcc9F7r-H0k-GZvtJawGw), туку од потребата на крајниот потрошувач, канализиран низ институциите на слободниот пазар. Метафората на моливот, е доста силна, рамо до рамо со научните оправдувања за слободниот пазар и поделбата на трудот, обезбедени од пресметковните дебати на Мисес и Хаек. Рид, успеа на многу шармантен и едноставен начин, на обичниот читател, без некои големи предзнаења за економија, општествени науки, или праксеологија, да му ја долови магијата на хармонијата поттикната и загарантирана од слободниот пазар и неговите институции. Достапноста на моливот за сите луѓе во светот, како и останатите производи и услуги, е симбол на спонтаниот поредок и моќта на само-регулацијата на човековите делувања, чиј исход е заемна добивка.

Исто така, многу битен есеј на Рид е неговиот [I'd Push the Button](https://fee.org/resources/id-push-the-button/) (1946). Рид, заговарајќи укинување на државните контроли и регулации во економијата и општеството, или конкретно контролите врз цените, платите и слично, изјави дека доколку постои копче и со негово притиснување би се укинале сите ценовни и контроли на плати, тој без размислување [_би го притиснал_](http://libertaniabackup.local/dali-bi-go-pritisnal-kopceto/) истото. Kопчето е симбол за решителноста и детерминираноста на слободарите, или потребата од истите квалификации, во процесот на промовирање и актулизирање на принципите на лична слобода. Дополнително, во есејот се воочува радикализмот на Рид за слобода и слободен пазар. Радикализмот е една од струите во слободарството (наспроти прагматизмот), која константно ја има крајната цел и визија, а тоа е _слободно општество_, и во ниту еден момент на заговарање не се откажува од истата. Понатаму во поглед на развојот на слободарството, оваа изјава ќе служи како силна инспирација и мотивација за Мареј Ротбард и неговиот пристап кон општествена промена, како и за слободарските организации и движења во Америка и ширум светот.

Лео Рид е автор и на голем број на дела, во кој се провејуваат неговите размисли, ставови и увиди, доминантно за слободата, либерализмот и слично, како што се [Pattern for Revolt](https://fee.org/resources/pattern-for-revolt-2/#link-6) (1948), [Students of Liberty](https://fee.org/resources/students-of-liberty-2/) (1950), [Outlook for Freedom](https://fee.org/resources/outlook-for-freedom/) (1951), [Government—An Ideal Concept](https://fee.org/resources/governmentan-ideal-concept/) (1954), [Why Not Try Freedom?](https://fee.org/resources/why-not-try-freedom/) (1958), [Elements of Libertarian Leadership](https://fee.org/resources/elements-of-libertarian-leadership-2/) (1962), [Anything That’s Peaceful](https://fee.org/resources/anything-thats-peaceful/) (1964), [The Free Market and Its Enemy](https://fee.org/resources/the-free-market-and-its-enemy-2/) (1965), [Let Freedom Reign](https://fee.org/resources/let-freedom-ring-2/) (1969), [Instead of Violence](https://fee.org/resources/instead-of-violence/) (1973), [Vision](https://fee.org/resources/vision/) (1978), [Liberty: Legacy of Truth](https://fee.org/resources/liberty-legacy-of-truth-2/) (1978), [Thoughts Rule the World](https://fee.org/resources/thoughts-rule-the-world/) (1981), итн.

**_Изабел Патерсон_** ([Isabel Paterson](https://en.wikipedia.org/wiki/Isabel_Paterson), 1886 – 1961), [философ, писател и литературен критичар](https://www.acton.org/isabel-paterson-1886-1961), претставуваше една oд главните женски фигури (мајки основачки), која ги популаризира идеите на класичниот либерализам во 20-тиот век. Своевремено, Патерсон ја истакнуваше [опасноста](https://www.libertarianism.org/podcasts/portraits-liberty/saving-classical-liberalism-isabel-paterson) која доаѓа од фашистичките и комунистичките идеи и режими, како и од се поголемата експанзија на на државата и нејзината улога, актуелизирани во политиките на _Њу дил_ ([New Deal](https://en.wikipedia.org/wiki/New_Deal), 1933 - 1939) во Америка. Дополнително, во нејзиното најзначајно дело [_The God of the Machine_](https://fee.org/media/22562/paterson-isabel-godofthemachine.pdf) (1943) истакнуваше дека општествениот прогрес е резултат на слободата и креативноста на поединците, а не на државното мешање во функционирањето на општеството. Исто така, битно е да се напомене нејзиниот близок [однос](https://www.essentialscholars.org/sites/default/files/essential-women-of-liberty-ch4-isabel-paterson.pdf), но и нејзиното разидување со Ејн Ренд. 

## [**_Анархо-капитализам_**](http://libertaniabackup.local/anarhizam-kapitalisticki/)

**_Мареј Ротбард_** ([Murray Newton Rothbard](https://en.wikipedia.org/wiki/Murray_Rothbard), 1926 – 1995) беше ученик на Лудвиг вон Мисес и првенeц на слободарската мисла во втората половина на 20-тиот век, кој даде огромен придонес, како кон слободарската теорија и ставoви, така и кон активизмот за исполнување на таа слободарска визија. Од особено значење е и неговата стратегија за слободарска победа и иднина, подржана со агилност и непоколебливост, која го инспирира и поттикна современото либертаријанско движење. Помеѓу најпознатите негови дела се [_Anatomy of the State_](https://cdn.mises.org/Anatomy%20of%20the%20State_3.pdf) (1974) или [_Анатомија на државата_](http://libertaniabackup.local/wp-content/uploads/2021/03/Anatomija-na-drzavata-Marej-Rotbard-2021.pdf) (2021), [_A New History of Leviathan_](https://cdn.mises.org/A%20New%20History%20of%20Leviathan_2.pdf) (1972), [_Egalitarianism as a Revolt against Nature_](https://cdn.mises.org/Egalitarianism%20as%20a%20Revolt%20Against%20Nature,%20and%20Other%20Essays_2.pdf) (1974), [_For a New Liberty: The Libertarian Manifesto_](https://cdn.mises.org/For%20a%20New%20Liberty%20The%20Libertarian%20Manifesto_3.pdf) (1973), [_Man, Economy & the State_](https://cdn.mises.org/man_economy_and_state_with_power_and_market_3.pdf) (1962), [_Ethics of Liberty_](https://cdn.mises.org/The%20Ethics%20of%20Liberty%2020191108.pdf) (1982), како и голем број на текстови во кои спаѓаат [_Why Be Libertarian?_](https://mises.org/library/why-be-libertarian) или [_Зошто да се биде слободар_](http://libertaniabackup.local/zosto-da-se-bide-slobodar/) (2022), [_Strategies for a Libertarian Victory_](https://mises.org/library/strategies-libertarian-victory), [_Lysander Spooner: Libertarian Pietist_](https://mises.org/library/lysander-spooner-libertarian-pietist), [_The Spooner-Tucker Doctrine: An Economist's View_](https://mises.org/library/spooner-tucker-doctrine-economists-view-0), [_The Case for Radical Idealism_](https://mises.org/library/case-radical-idealism) или [_Аргумент за либерален идеализам_](http://libertaniabackup.local/argument-radikalen-liberalizam/) (2022), [_Do You Hate the State?_](https://mises.org/library/do-you-hate-state)_,_итн. 

Писателката Венди Мекелроj, во својот текст [_Мареј H. Ротбард: Господин слободар_](http://libertaniabackup.local/marej-rotnard-gospodin-slobodar-vm/) (2022) ([Murray N. Rothbard: Mr. Libertarian](https://www.rothbard.it/su-rothbard/mcelroy-rothbard-mr-libertarian.pdf)), посветен токму на Ротбард, наведува 4 основни теоретски и активистички традиции, есенцијални за неговата теорија и идеологија, и тоа:

- Теоријата на природното право, користејќи ги основните пристапи на Аристотел и Ејн Ранд;
- Радикалниот граѓански либертаријанизам на анархистите индивидуалисти од 19-ти век, посебно Лисандер Спунер и Бенџамин Такер;
- Философијата на слободен пазар на австриските економисти, посебно Лудвиг вон Мисес, кој ја поткрепи со студии од историја на економијата;
- Надворешната политика на _Cтарата американска десница_ (_Old Right_) – [_изолационизам_](https://www.rothbard.it/articles/for-a-new-isolationism.pdf).

Ротбардовиот анархо-капитализам е морално поставен, поаѓа од самата природа на човекот која е разнолика, а единствени принцип кој соодветствува со истата е оној на _поединечната слобода_ и принципот на _самопоседување_. Од тука, државата ја ограничува слободата на поединецот, а со тоа е спротивна и ја загрозува неговата природа. 

Визијата на Ротбард за [_бездржавна рамнотежа_](http://libertaniabackup.local/bezdrzavna-ramnoteza/?fbclid=IwAR0s0Eo5o2kdGgv9D-YbTavTT_0OlFPPh0FzpVFTQF0WAg3qzff2fOA8swU) или општество без држава, е онаа во која не постои држава, а сите нејзини функции, потенцијално се изведуваат од фирми, агенции, компании или друг вид на приватни субјекти или доброволни здружувања, во услови на слободна пазарна економија. Она што делумно ја разликува анархо-капиталистичката, од можеби останатите анархистички визии, е самата перцепција на сопственоста како темелен општествен институт. Во анархо-капиталистичко (слободно) општество, не постои јавна, државна и/или општествена сопственост, во чие име и сметка настапува држава, а сета сопственост е _приватна_. Нормално, приватната сопственост не означува нужно сопственост на еден поединец, туку истата означува и сопственост на голем број поединци, кои подеднакво или не, учествуваат со идеален дел или не, и полагаат право на сопственост врз истата. Од тука произлегува дека голем број на поединци може да се јават како сопственици, но да делегираат нивен застапник во управувањето со истата, со што би се надминале проблемите кои произлегуваат големиот број.

Во неговата [_For a New Liberty: The Libertarian Manifesto_](https://cdn.mises.org/For%20a%20New%20Liberty%20The%20Libertarian%20Manifesto_3.pdf) (1973) издвојува три клучни области од јавните услуги кои ги дава државата, или јавниот сектор, и тоа _во бизнисот_, _улиците и патиштата_ и _полиција, право и судови_, и предлага приватни, односно пазарни или доброволни решенија за сите овие услуги. Целокупната идеологија, односно теорија или философија на Ротбард е сумирана во неговата [_Man, Economy & the State_](https://cdn.mises.org/man_economy_and_state_with_power_and_market_3.pdf), во која може да се пронајдат моралната и утилитарната оправданост на неговиот анархизам, целокупна критика на државата и нејзиното мешање во човековите животи и општествените односи, како и проблемите кои се резултат на истите.

Во однос на борбата за актуелизација на слободата како основен организационен принцип во уредувањето на општеството или стратегијата за победа на слободата и слободна иднина, Ротбард е _радикал_, во смисла на тоа дека не ја испушта од вид крајната цел, која е тотално укинување на државата, но исто така го следи и Хаековиот пристап на општествена промена, која започнува со [_идеолошка промена_](http://libertaniabackup.local/ideoloshka-opshtestvena-promena/) во главите на мнозинството од луѓето (всадување и [популаризирање на идеите](http://libertaniabackup.local/dali-ideite-go-menuvaat-opshtestvoto/)) и резултира како промена во клучните институциите на општеството. Дополнително од големо значење е дека Ротбард е симболички [_аболиционист_](https://pressingthebutton.com/from-rothbard-to-landauer-the-practice-of-anarchism/) што покажува дека е бескомпромисен во [своите барања](http://libertaniabackup.local/dali-bi-go-pritisnal-kopceto/) за укинување на државното мешање во човековите животи.

Придонесот на Ротбард, како за слободарската, така и за анархо-капиталистичката [идеа](http://libertaniabackup.local/dali-ideite-go-menuvaat-opshtestvoto/) е дефинитивно голем. Истиот се мери во голем број бесплатни текстови, книги, предавања, иницијативи, а секако и учеството во основањето на **_Мисес институтот_** ([Mises Institute](https://en.wikipedia.org/wiki/Mises_Institute)) во 1982 година, но и во силната инспирацијата која ја дал за развој на слободарските движења во Америка и во светот.

**_Дејвид Фридман_** ([David Director Friedman](https://en.wikipedia.org/wiki/David_D._Friedman), 1945 - ), син на познатиот Милтон Фридман, е професор по физика, економија, право и писател, но и значаен деец во анархо-капиталистичките и пошироките слободарски кругови. Фридман е претставник на утилитарното толкување за анархо-капитализмот и предлага _инкременталистичка приватизација_ и _обездржавување_ на државата. Аналогно на тоа, Фридмановиот аргумент за анархизам, или тој како го нарекува _радикален капитализам_, не се поистоветува со поединечната правда, принципот на самопоседување или природните права, туку, едноставно - поголемата исплатливост или супериорната ефикасност на потенцијалното бездржавно уредување. Опортунитетните трошоци на ова уредување на односите се најмали во споредба на оние во кое државата го обезбедува основниот ред и поредок, како и другите услуги во домен на јавниот сервис. Резултатите на слободниот пазар се скоро секогаш подобри во однос на резултати добиени со помош на државна интервенција во одреден сектор, гледано на среден и долг рок. Тоа потекнува од фактот дека државата е секогаш помалку ефикасна од слободниот пазар во процесот на алокација на ресурсите, потекнувајќи од нејзината природа. Иако слободниот пазар не е совршен метод за регулација на односите во општеството, тој е најдобриот избор во можните методи.

Негово најпознато дело, поврзано со анархизам е неговата книга [_The Machinery of Freedom: Guide to a Radical Capitalism_](https://ancapchan.info/downloads/Machinery%203rd%20Edn%20POD%2025.pdf) (1973)_._ Исто така, несекојдневна е поемата _Анархија не е хаос_ ([_Anarchy is not chaos_](https://cdn.mises.org/9_1_3_0.pdf)), која е дел од неговата [_The Machinery of Freedom: Guide to a Radical Capitalism_](https://ancapchan.info/downloads/Machinery%203rd%20Edn%20POD%2025.pdf).

Фридман, зборува за _приватно или слободно право_ ([_free market law_](http://www.daviddfriedman.com/Libertarian/Machinery_of_Freedom/MofF_Chapter_29.html)), кое е создадено, се однесува и се спроведува од страна на [приватни субјекти](https://cdn.mises.org/9_1_3_0.pdf). Приватните субјекти се однесуваат на субјектите кои го креираат правото, но на доброволен начин, налик на договор, но и дополнително се однесува на приватни судови, приватни агенции за осигурување, но и приватна полиција за проблеми со спроведување на правото. 

**_Ханс Херман Хопе_** ([Hans-Hermann Hoppe](https://en.wikipedia.org/wiki/Hans-Hermann_Hoppe), 1949 -) е еден од најистакнатите гласноговорници на анархо-капитализмот. Негови најзначајни дела во анархистички дискурс се [_Democracy: The God That Failed: The Economics and Politics of Monarchy, Democracy and Natural Order_](https://drive.google.com/file/d/1ra81IZHQTUzpPpku-0r5MyivaNsG2lT1/view?usp=sharing) (2001), [_Economy, Society, and History_](https://cdn.mises.org/economy_society_and_history_1.pdf) (2021), [_The Idea of a Private Law Society: The Case of Karl Ludwig von Haller_](https://mises.org/wire/idea-private-law-society-case-karl-ludwig-von-haller) (2021), [State or Private Law Society](http://libertaniabackup.local/drzavata-ili-opstestvo-na-privatno-pravo/#:~:text=State%20or%20Private%20Law%20Society) (2011) или на македонски јазик [_Држава или општество на приватно право?_](http://libertaniabackup.local/drzavata-ili-opstestvo-na-privatno-pravo/) (2021), како и [_Of Common, Public, and Private Property and the Rationale for Total Privatization_](https://mises.org/wire/common-public-and-private-property-and-rationale-total-privatization) (2021). 

Визијата на Хопе за идеално слободно општество е она во кое не постои држава како легитимен монопол на физичка принуда, а клучните услуги која таа ги нуди на граѓаните, или услугата на _безбедност_, може да биде обезбедена во пазарни услови, од страна на приватни субјекти. Ова општество може да се нарече општество на приватно право, или _приватен поредок_.

Основен и фундаментален организациски принцип во оваа визија за _приватно општество_ или анархија претставува _сопственоста_, како општествен институт. Сопственоста е клучна, започнувајќи со сопственоста на поединецот врз своето тело и делувања - _самопоседување_, и секако со плодовите на неговиот труд и односите на доброволна размена во кои влегува или _имот_.

Како и Ротбард, така и Хопе беше еден од основачите на Мисес институтот, кој до ден денес ја продолжува академската традиција на Австриската економска школа, и ставот на скептичност кон секаков вид на политичка власт, па дури и она најмалата манифестирана како [_држава-ноќен чувар_](https://www.libertarianism.org/columns/minarchists-anarchists-in-libertarian-history).

## **_Објективизам_**

**_Ејн Ренд_** ([Ayn Rand](https://en.wikipedia.org/wiki/Ayn_Rand) - Alisa Zinovyevna Rosenbaum, 1905 – 1982) беше една од најзначајните женски писатели и философи, која ги промовираше принципите на класичниот либерализам, но под името на нејзината философија на _објективизам_. Ренд е руска Еврејка, која успева да избега во Америка, поттикната од хорорите на комунизмот по Октомвриската револуција, и решава да го посвети својот живот нa пишување дела и промовирање философија, кои ќе го воспеваат индивидуализмот, личниот интерес, капитализмот, претприемништвото и _човекот како херојско битие._ 

Автор е на голем број на книги, претежно романи, но и стручни дела во кои ги анализира своите философски поставки и светогледи. Нејзини најпознати литературани дела се: [_We the Living_](https://oiipdf.com/we-the-living) (1936), [_Anthem_](https://www.wheelersburg.net/Downloads/Anthem%20by%20Ayn%20Rand.pdf) (1938), [_Fountainhead_](https://www.pxu.org/cms/lib/AZ01001825/Centricity/Domain/4101/Rand-Ayn-The-Fountainhead.pdf) (1943) и [_Atlas Shrugged_](https://antilogicalism.com/wp-content/uploads/2017/07/atlas-shrugged.pdf) (1957). Дела од пошироко философско значење се  [_For the New Intellectual_](https://archive.org/details/ForTheNewIntellectual) (1961), [_The Objectivist Ethics_](https://www.pdfdrive.com/the-objectivist-ethics-by-ayn-rand-d5881958.html%D0%B6) (1961), [_The Virtue of Selfishness_](http://ikesharpless.pbworks.com/f/AynRand-TheVirtueofSelfishness.pdf) (1964), [_Capitalism: The Unknown Ideal_](https://aynrand.org/novels/capitalism-the-unknown-ideal/#otab-3) (1967), [_The Romantic Manifesto_](https://aynrand.org/novels/the-romantic-manifesto/) (1969), [_The New Left: The Anti-Industrial Revolution_](https://aynrand.org/novels/the-new-left-the-anti-industrial-revolution/) (1971), како и други текстови.

Нејзината философија на објективизам, може да се анализира преку 5 кумулативни поставки, кои соодветствуваат на гранките на философијата, и тоа: _метафизика -_ реалност, _епистемологија -_ разум, _етика -_ личен интерес, _политика_ \- капитализам и _естетика_ \- романтичен реализам.

За разлика од своевремено доминантните одбрани на капитализмот и слободната економија, кои доаѓаат од утилитарна перспектива (Австриската економска школа), Ренд, своите заложби за слобода ги темели врз морални поставки (врз нејзината теорија на [човекови права](http://libertaniabackup.local/covekovi-prava-ayn-rand/), на линија на природните права од Локовата традиција). Аналогно, Ренд застапува капитализам, првенствено, заради тоа што тој систем на општествено уредување кореспондира со поединецот и неговиот себичен интерес, а не затоа што истиот е најефикасен, и затоа што би вродил со најголемо добро за поголемиот број поединци. На оваа линија, Ренд беше дел од различни несогласувања и конфликти, внатре во слободарските делувања. Либертаријанците и анархо-капиталистите, своевремено ги нарекуваше [_хипици-десничари_](http://libertaniabackup.local/hipici-desnicari/), и тоа во пејоративна смисла. Дополнително, за разлика од анархо-капиталистите, и другите струења во рамките на слободарската мисла, кои веруваа и се залагаа за општество без држава, таа беше цврст застапник на минархизмот и за постоењето на држава, како објективен монопол на физичка принуда, со [надлежности](http://libertaniabackup.local/anarhizam-kapitalisticki/) во однос на заштитата на поединците и нивната сопственост, или држава конкретизирана во војска (заштита од надворешен непријател), полиција (заштита од домашен криминал) и судови (решавање на спорови и казнување на криминалци). 

Со своите истомисленици, го формирале кружокот познат како [The Collective](https://en.wikipedia.org/wiki/Objectivist_movement#:~:text=%22The%20Collective%22%20was%20Rand's%20private,during%20the%201950s%20and%201960s.), а потоа и [Objectivist movement](https://en.wikipedia.org/wiki/Objectivist_movement), за време на 50-тите и 60-тите години од претходниот век, во кои ги дискутирале и унапредувале идеите. Исто така, во 1958 година, е формиран [Nathaniel Branden Institute](https://en.wikipedia.org/wiki/Nathaniel_Branden_Institute), од нејзиниот следбеник, и во одреден дел од нејзиниот живот и љубовник, Натаниел Бранден, со цел изучување и промоција на нејзината философија, активен, се до нивното разидување во 1968 година. Подоцна, во 1985 година, 3 години по смрта на Ејн Ранд е формиран [Ayn Rand Institute](https://en.wikipedia.org/wiki/Ayn_Rand_Institute).

Ренд беше доста контраверзен философ, најмногу поради воспевањето на концептот на рационална себичност, кои го става интересот на поединецот во центарот на општественото живеење. Дополнително, кон нејзината контроверзност, а често и одбивност, придонесувале и нејзината суровост, тврдоглавост и наизлгед бесчувстивтелност, како и затвореноста на нејзиниот кружок на следбеници. Ренд, експлицитно одбивала да се етикетира како класичен либерал или либертаријанец, повикувајќи на нејзината философија - објективизам, но нејзиното дело е од огромно значење за слободарството и повторното заживување на класичниот либерализам во 20-тиот век. 

## [**_Философски анархизам_**](http://libertaniabackup.local/akademski-anarhizam/)

**_Роберт Нозик_** ([Robert Nozick](https://en.wikipedia.org/wiki/Robert_Nozick), 1938 – 2002) беше американски философ, на кој политичката философија не му беше во самиот фокус на академски интерес. Но, сепак, негово најзначајно дело или делото по кое е познат во светот, е во рамките на оваа философска гранка. 

Нозик ја пишува [_Anarchy, State and Utopia_](https://socioline.ru/files/5/315/nozick_robert_-_anarchy_state_and_utopia.pdf) (1974), делумно како [реакција на Ролсовата теорија](https://iep.utm.edu/noz-poli/#H3) на правда, поткопувајќи ги неговите аргументите за распределба на богатството во општеството, и тоа во надлежност на државата, со цел обезбедување на некаков минимум на благосостојба. Нозик тргнува од принципот на _само-поседување_ или концептуализацијата на Локовите природни права, и го испитува нивното совпаѓање со постоењето и функционирањет на институцијата држава, во рамки на општеството. Во делото, Нозик дава одговор на прашањето дали државата како концепт или општествена институција соодветствува со принципот на само-поседување, а тоа е, дефинитивно _не_. Дополнително, ја истражува и потенцира [не-оправданоста](http://libertaniabackup.local/prikazna-za-eden-rob-nozik/) на државата, затоа што нејзината природа не соодветствува со горенаведениот принцип на само-поседување. Но суштината на неговиот _анархизам_ воочена во неговото неоправдување на државата, може да биде најдоследно доловена преку неговата [_Приказна за еден роб_](http://libertaniabackup.local/prikazna-za-eden-rob-nozik/).

Нозик, уште во самиот почеток на делото, дава и своја визија за една од алтернативите на општество без држава, во кое сите услуги се добиваат во пазарни услови, обезбедени од приватни субјекти (фирми, организации, агенции итн). Истата е скоро идентична на онаа на Молинари од 19-ти век, како и онаа на Робард, Фридман и останатите анархо-капиталисти. Во таа визија, најделикатните или тврдо-етатистичките услуги - оние на безбедност и остварување на правда би ги давале [_Доминантно Протективни Асоцијации_](https://socioline.ru/files/5/315/nozick_robert_-_anarchy_state_and_utopia.pdf) _(Dominant Protection Association (DPA))_, или приватни субјекти, кои функционираат во пазарни услови (наспроти повластените услови на државата). 

Но, Нозик, не е анархист (или е само философски), и аналогно на тоа, истакнува дека и тие асоцијации или форми на приватни здружувања и фирми, со цел да остварат економија од обем, едноставно би прераснале во монопол кој потенцијално би обезбедувал услуги за конкретна територија. Во продолжение, монополот би преминал во [_минимална држава_](http://libertaniabackup.local/rend-nozik-minimalna-drzav/), или [_држава ноќен-чувар_](http://libertaniabackup.local/nozikovata-sobodarska-ramka-za-utopija-edvard-junkis/), задолжена и ограничена исклучиво на услугите на заштита, кривична правда и почитување на договореното помеѓу субјектите на пазарот. 

Неговата _Анархија, Држава и Утопија_, направи бум, како во пошироките философски кругови, така и во потесните слободарски, нудејќи дополнителни аргументи за одбрана и промоција на слободата, и тоа од философско-морален карактер.

**Продолжува дел 3.**

## **_Прочитај повеќе:_**

\- Eamonn Butler - [101 great liberal thinkers](https://iea.org.uk/wp-content/uploads/2019/08/Great-Liberal-Thinkers-Interactive.pdf) (2019),

\- Henry Hazlitt - [_Economics in One Lesson_](https://www.hacer.org/pdf/Hazlitt00.pdf) (1946),

\- Henry Hazlitt - [_The Great Idea_](https://www.amazon.com/Great-Idea-Henry-Hazlitt/dp/B000BV6AXE) (1951),

\- Henry Hazlitt - [_Failure of the 'New Economics'_](https://cdn.mises.org/Failure%20of%20the%20New%20Economics_5.pdf) (1959), 

\- Henry Hazlitt - [_What you should know about inflation_](https://cdn.mises.org/What%20You%20Should%20Know%20About%20Inflation_3.pdf) (1960), 

\- Henry Hazlitt - [_The Foundations of Morality_](https://fee.org/media/19367/hazlitt_the_foundations_of_morality.pdf) (1964), 

\- Henry Hazlitt - [_Man vs. the welfare state_](https://cdn.mises.org/Man%20vs%20The%20Welfare%20State_3.pdf) (1969), 

\- Henry Hazlitt - [_The conquest of poverty_](https://cdn.mises.org/The%20Conquest%20of%20Poverty_3.pdf) (1973), 

\- Henry Hazlitt - [_The inflation crisis, and how to resolve it_](https://cdn.mises.org/The%20Inflation%20Crisis,%20and%20How%20To%20Resolve%20It_3.pdf) (1978),

\- Leonard E Read - [I'd Push the Button](https://fee.org/resources/id-push-the-button/) (1946),

\- Leonard E Read - [Pattern for Revolt](https://fee.org/resources/pattern-for-revolt-2/#link-6) (1948),

\- Leonard E Read - [Students of Liberty](https://fee.org/resources/students-of-liberty-2/) (1950),

\- Leonard E Read - [Outlook for Freedom](https://fee.org/resources/outlook-for-freedom/) (1951),

\- Leonard E Read - [Government—An Ideal Concept](https://fee.org/resources/governmentan-ideal-concept/) (1954),

\- Leonard E Read - [Why Not Try Freedom?](https://fee.org/resources/why-not-try-freedom/) (1958),

\- Leonard E Read - [Elements of Libertarian Leadership](https://fee.org/resources/elements-of-libertarian-leadership-2/) (1962),

\- Leonard E Read - [Anything That’s Peaceful](https://fee.org/resources/anything-thats-peaceful/) (1964),

\- Leonard E Read - [The Free Market and Its Enemy](https://fee.org/resources/the-free-market-and-its-enemy-2/) (1965),

\- Leonard E Read - [Let Freedom Reign](https://fee.org/resources/let-freedom-ring-2/) (1969),

\- Leonard E Read -[Instead of Violence](https://fee.org/resources/instead-of-violence/) (1973),

\- Leonard E Read -[Vision](https://fee.org/resources/vision/) (1978),

\- Leonard E Read -[Liberty: Legacy of Truth](https://fee.org/resources/liberty-legacy-of-truth-2/) (1978),

\- Leonard E Read - [Thoughts Rule the World](https://fee.org/resources/thoughts-rule-the-world/) (1981),

\- Симон Саревски - [Чудесниот молив](http://libertaniabackup.local/cudesniot-moliv/?fbclid=IwAR1ptV1H4r4oDZa2NQRt5U20STx9xEj645UyR8wcc9F7r-H0k-GZvtJawGw) (2021),

\- Isabel Paterson - [_The God of the Machine_](https://fee.org/media/22562/paterson-isabel-godofthemachine.pdf) (1943),

\- [Isabel Paterson](https://www.acton.org/isabel-paterson-1886-1961) (2015),

\- [SAVING CLASSICAL LIBERALISM: ISABEL PATERSON](https://www.libertarianism.org/podcasts/portraits-liberty/saving-classical-liberalism-isabel-paterson) (2021),

\- Rachel Davison Humphries - [Isabel Paterson](https://www.essentialscholars.org/sites/default/files/essential-women-of-liberty-ch4-isabel-paterson.pdf) (1886–1961),

\- Murray N. Rothbard - [_Anatomy of the State_](https://cdn.mises.org/Anatomy%20of%20the%20State_3.pdf) (1974)

\- Murray N. Rothbard - [_A New History of Leviathan_](https://cdn.mises.org/A%20New%20History%20of%20Leviathan_2.pdf) (1972)

\- Murray N. Rothbard - [_Egalitarianism as a Revolt against Nature_](https://cdn.mises.org/Egalitarianism%20as%20a%20Revolt%20Against%20Nature,%20and%20Other%20Essays_2.pdf) (1974),

\- Murray N. Rothbard - [_For a New Liberty: The Libertarian Manifesto_](https://cdn.mises.org/For%20a%20New%20Liberty%20The%20Libertarian%20Manifesto_3.pdf) (1973),

\- Murray N. Rothbard - [_Ethics of Liberty_](https://cdn.mises.org/The%20Ethics%20of%20Liberty%2020191108.pdf) (1982),

\- Murray N. Rothbard - [_Man, Economy & the State_](https://cdn.mises.org/man_economy_and_state_with_power_and_market_3.pdf) (1962),

\- Мареј Ротбард - [_Анатомија на државата_](http://libertaniabackup.local/wp-content/uploads/2021/03/Anatomija-na-drzavata-Marej-Rotbard-2021.pdf) (2021),

\- Murray N. Rothbard - [_Why Be Libertarian?_](https://mises.org/library/why-be-libertarian)

\- Murray N. Rothbard - [_Strategies for a Libertarian Victory_](https://mises.org/library/strategies-libertarian-victory),

\- Murray N. Rothbard - [_Lysander Spooner: Libertarian Pietist_](https://mises.org/library/lysander-spooner-libertarian-pietist),

\- Murray N. Rothbard - [_The Spooner-Tucker Doctrine: An Economist's View_](https://mises.org/library/spooner-tucker-doctrine-economists-view-0),

\- Murray N. Rothbard - [_The Case for Radical Idealism_](https://mises.org/library/case-radical-idealism),

\- Murray N. Rothbard - [_Do You Hate the State?_](https://mises.org/library/do-you-hate-state),

\- Murray N. Rothbard - [_Right-Wing Populism: A Strategy for the Paleo Movement_](https://www.rothbard.it/articles/right-wing-populism.pdf) (1992),

\- Murray N. Rothbard - [_For A New Isolationism_](https://www.rothbard.it/articles/for-a-new-isolationism.pdf),

\- Мареј Ротбард - [_Зошто да се биде слободар_](http://libertaniabackup.local/zosto-da-se-bide-slobodar/) (2022),

\- Мареј Ротбард -  [_Аргумент за либерален идеализам_](http://libertaniabackup.local/argument-radikalen-liberalizam/) (2022),

\- Предраг Рајшиќ - [_Бездржавна рамнотежа_](http://libertaniabackup.local/bezdrzavna-ramnoteza/?fbclid=IwAR0s0Eo5o2kdGgv9D-YbTavTT_0OlFPPh0FzpVFTQF0WAg3qzff2fOA8swU) (2022),

\- Nikola Lj. Ilievski - [_Individual sovereignty: Conceptualization and Manifestation_](https://e-jlia.com/papers/v2_2.pdf) (2015),

\- Никола Љ. Илиевски - [_Идеолошка и општествена промена_](http://libertaniabackup.local/ideoloshka-opshtestvena-promena/) (2022),

\- Никола Љ. Илиевски - [_Дали идеите го менуваат општеството?_](http://libertaniabackup.local/dali-ideite-go-menuvaat-opshtestvoto/) (2021)

\- Никола Љ. Илиевски - [_Дали би го притиснал копчето?_](http://libertaniabackup.local/dali-bi-go-pritisnal-kopceto/) (2022),

\- Никола Љ. Илиевски - [_Хипици десничари_](http://libertaniabackup.local/hipici-desnicari/) (2022),

\- Никола Љ. Илиевски - [Анархизам капиталистички](http://libertaniabackup.local/anarhizam-kapitalisticki/) (2022),

\- Никола Љ. Илиевски - [Академски анархизам](http://libertaniabackup.local/akademski-anarhizam/) (2022),

\- Nathan Goodman - [_From Rothbard To Landauer: The Practice Of Anarchism_](https://pressingthebutton.com/from-rothbard-to-landauer-the-practice-of-anarchism/) (2017),

\- Венди Мекелроj - [_Мареј H. Ротбард: Господин слободар_](http://libertaniabackup.local/marej-rotnard-gospodin-slobodar-vm/) (2022),

\- Wendy McElroy - [Murray N. Rothbard: Mr. Libertarian](https://www.rothbard.it/su-rothbard/mcelroy-rothbard-mr-libertarian.pdf),

\- David D. Friedman - [_The Machinery of Freedom: Guide to a Radical Capitalism_](https://ancapchan.info/downloads/Machinery%203rd%20Edn%20POD%2025.pdf) (1973),

\- Llewellyn H. Rockwell Jr. - [_Against the State: An Anarcho-Capitalist Manifesto_](https://drive.google.com/file/d/1GHD_x9nOLhlZf8xlLGpvVMKCOUCHSyXN/view?usp=sharing) (2014),

\- Hans-Hermann Hoppe - [Democracy: The God That Failed: The Economics and Politics of Monarchy, Democracy and Natural Order](https://drive.google.com/file/d/1ra81IZHQTUzpPpku-0r5MyivaNsG2lT1/view?usp=sharing) (2001),

\- Hans-Hermann Hoppe - [_Economy, Society, and History_](https://cdn.mises.org/economy_society_and_history_1.pdf) (2021),

\- Hans-Hermann Hoppe - [The Idea of a Private Law Society: The Case of Karl Ludwig von Haller](https://mises.org/wire/idea-private-law-society-case-karl-ludwig-von-haller) (2021),

\- Hans-Hermann Hoppe - [_State or Private Law Society_](http://libertaniabackup.local/drzavata-ili-opstestvo-na-privatno-pravo/#:~:text=State%20or%20Private%20Law%20Society) (2011),

\- Hans-Hermann Hoppe - [_Of Common, Public, and Private Property and the Rationale for Total Privatization_](https://mises.org/wire/common-public-and-private-property-and-rationale-total-privatization) (2021),

\- Ханс Херман Хопе - [_Држава или општество на приватно право?_](http://libertaniabackup.local/drzavata-ili-opstestvo-na-privatno-pravo/) (2021),

\- David S. D’Amato - [_Minarchists and anarchists—i.e. champions of the night‐​watchman state and opponents of any state—aren’t as clearly distinguishable as one might think_](https://www.libertarianism.org/columns/minarchists-anarchists-in-libertarian-history) (2018),

\- Ayn Rand - [_We the Living_](https://oiipdf.com/we-the-living) (1936), 

\- Ayn Rand - [_Anthem_](https://www.wheelersburg.net/Downloads/Anthem%20by%20Ayn%20Rand.pdf) (1938), 

\- Ayn Rand - [_Fountainhead_](https://www.pxu.org/cms/lib/AZ01001825/Centricity/Domain/4101/Rand-Ayn-The-Fountainhead.pdf) (1943),

\- Ayn Rand - [_Atlas Shrugged_](https://antilogicalism.com/wp-content/uploads/2017/07/atlas-shrugged.pdf) (1957), 

\- Ayn Rand -  [_For the New Intellectual_](https://archive.org/details/ForTheNewIntellectual) (1961), 

\- Ayn Rand - [_The Objectivist Ethics_](https://www.pdfdrive.com/the-objectivist-ethics-by-ayn-rand-d5881958.html%D0%B6) (1961), 

\- Ayn Rand - [_The Virtue of Selfishness_](http://ikesharpless.pbworks.com/f/AynRand-TheVirtueofSelfishness.pdf) (1964), 

\- Ayn Rand - [_Capitalism: The Unknown Ideal_](https://aynrand.org/novels/capitalism-the-unknown-ideal/#otab-3) (1967), 

\- Ayn Rand - [_The Romantic Manifesto_](https://aynrand.org/novels/the-romantic-manifesto/) (1969), 

\- Ayn Rand - [_The New Left: The Anti-Industrial Revolution_](https://aynrand.org/novels/the-new-left-the-anti-industrial-revolution/) (1971),

\- Ejн Ренд - [Човекови права](http://libertaniabackup.local/covekovi-prava-ayn-rand/) (2022),

\- Robert Nozick - [_Anarchy, State and Utopia_](https://socioline.ru/files/5/315/nozick_robert_-_anarchy_state_and_utopia.pdf) (1974),

\- [_Robert Nozick: Political Philosophy_](https://iep.utm.edu/noz-poli/#H3), 

\- Роберт Нозик - [_Приказна за еден роб_](http://libertaniabackup.local/prikazna-za-eden-rob-nozik/) (2021),

\- Симон Саревски - [_Ренд, Нозик и минимална држава_](http://libertaniabackup.local/rend-nozik-minimalna-drzav/) (2021),

\- Едвард Јункинс - [_Нозиковата слободарска рамка за утопија_](http://libertaniabackup.local/nozikovata-sobodarska-ramka-za-utopija-edvard-junkis/) (2022),  

**_Голема благодарност до Википедија_**
