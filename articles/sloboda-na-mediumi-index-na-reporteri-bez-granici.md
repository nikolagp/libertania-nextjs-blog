---
title: 'Слобода на медиуми, индекс на Репортери без граници'
date: 2020-06-08T00:00:00.000Z
categories:
  - блог
tags:
  - индекс
  - новинарство
  - репортери-без-граници
  - слобода
  - слобода-на-медиуми
  - цензура
coverImage: featured_cp_index_2020_en-e1591615998603.png
---

Организацијата Репортери без граници ([Reporters without borders](https://rsf.org/en)) го објави индексот на слобода на медиумите оваа година. За жал, не со многу позитивни резултати, ниту за светот генерално, ниту пак за регионот на Источна и Југоисточна Европа. Романија е ранкирана најдобро во регионот, со 48мо место од 180 земји анализирани, a на листата  во регионот ниско рангирани се Азарбејџан (168-мо), Турција (154-то), Белорусија (153-то) и Бугарија (111-то).  

На светско ниво, највисоко рангирани земји во Извештајот за слобода на медиуми се нордиските земји, на прво место Норвешка, па следат Финска, Данска и Шведска. Најниско рангирани се Северна Кореја (180-то), Туркменистан (179-то), Еритреа (178-мо) и Кина (177-мо). Македонија е на 92-ро место, подобра за 3 места од претходната година.   

<figure>

![](images/Report-Media-Freedom-Macedonia-1024x510.png)

<figcaption>

Извор: [www.rsf.org](http://www.rsf.org)

</figcaption>

</figure>

За Македонија заклучено е дека е создаден регистер на професионални онлајн медиуми од страна на Советот за етика на медиумите и Здружението на новинари. 

Иницијативата промовира само-регулација на онлајн медиумите, почитувајќи го новинарскиот кодекс. Извештајот содржи информација дека се намалени физичките напад врз новинарите, a зголемени се сајбер нападите. Но, и понатаму постојат закани и навреди врз новинари од страна на високи функционери на властите.   

Методологијата се базира на 7 показателу (индикатори), и тоа:

- **_Плурализам_**, го мери степенот до кој ставовите и мислењата се претставени во медиумите;
- **_Независност на медиумите_**, го мери степенот до кој медиумите се способни да функционираат независно од изворите на политичка, економска и религиска моќ и влијание;
- **_Средина и само-цензура_**, ја анализира средината во која функционираат оние кои ги даваат вестите и информациите;
- **_Законска рамка_**, го мери влијанието на законската рамка во управувањето на активностите поврзани со вести и информации;
- **_Транспарентност_**, ја мери транспарентноста на институциите и процедурите кои имаат влијание врз создавањето на вестите и информациите;
- **_Инфраструктура_**, го мери квалитетот на инфраструктурата која го подржува содавањето на вестите и информациите;
- **_Злоупотреба_**, го мери нивото на злоупотреба и насилство против новинарите и медиумите.

<figure>

![](images/Report-Media-Freedom-Europe-1024x639.png)

<figcaption>

Извор: [www.rsf.org](http://www.rsf.org)

</figcaption>

</figure>

Извештајот можете да го најдете [тука](https://rsf.org/en/ranking), а коментар од фондацијата Фридрих Нојман за состојбата со слободата на медиумите во Источна и Југоисточна Европа [тука](https://esee.fnst.org/content/press-freedom-east-and-southeast-europe?fbclid=IwAR0yNsX-0eVAPDbPCOdJ05EuP_XEFlvxkSe29N0GxT-DcedzoEgu6am7LOs).

![](images/Nikola-Lj-pic-150x150.jpg)

Автор:  
Никола Љ. Илиевски  
дел од тимот на Либертаниа
