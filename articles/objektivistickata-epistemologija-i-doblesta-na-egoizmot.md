---
title: >-
  Објективистичката епистемологиja и доблеста на егоизмот - Предавање на Д-р
  Караџов
date: 2021-06-09T00:00:00.000Z
categories:
  - tekstovi
tags:
  - егоизам
  - ејн-ранд
  - капитализам
  - лична-слобода
  - објективизам
  - слободен-пазар
coverImage: cut-2-jay-lamm-_3QZ8txjKww-unsplash.jpg
---

Во организација на OHRID Institute for Economic Strategies and International Affairs изминатиов период се реализира последната итерација на Школата за објективизам - Џон Галт. Еден од предавачите на Школата беше и научниот соработник на Либертаниа, д-р Бошко Караџов. Во рамките на тематската сесија _Ајн Ренд - Филозофија: Кому му е потребна_, д-р Караџов го приопшти неговото авторизирано предавање со наслов _Објективистичката епистемологиja и доблеста на егоизмот во филозофско-книжевните дела на Ајн Ренд._ Во него учесниците на Школата беа запознати со историскиот контекст на објективизмот на Ајн Ренд како филозофски систем и неговото општествено-политичкo значење. Како и со содржината од нејзините најзачајни филозофски дека како што се: _For the New Intellectual_ (1961), _The Virtue of Selfishness_ (1964), _Capitalism: The Unknown Ideal_ (1966), _The Romantic Manifesto_ (1969), _The New Left: The Anti-Industrial Revolution_ (1971), _Introduction to Objectivist Epistemology_ (1979) и Philosophy: _Who Needs It_ (1982).

Меѓутоа, посебен фокус во првиот дел на предавањето беше насочено кон нејзиниот метафизички реализам и уверувањето во нужноста на постоењето (_existence_) на еден онтолошки ред (стварност/реалност) комплетно независен од умот. Но, од друга страна, дополнително, се зборуваше и за нејзината т.н. онтолошка трихотомија во која Ренд стипулира посебен вид на појави/светови кои на одреден начин се определени од умот и неговите конститутивни и познавателни моќи. На темелот на нејзиниот онтолошки реализам, беше предочена нејзината инспирација од Аристотеловиот _Органон_ со цел да даде поширок контекст и разбирање на нејзината епистемолошка позиција во која, токму во Аристотеловски дух, Ренд придава исклучително и пресудно значење на човековиот ум и неговите познавателни способности како што се: перцепцијата, поимањето, облиците на заклучување и др. логички алатки на умот за севкупниот развој и постоење на човештвото. 

Во вториот дел од предавањето фокусот беше на нејзината контроверзна, но, често, многу пати, погрешно интерпретирана метаетичка теорија за вредноста на доблесниот егоизам. Низ историски контекст, почнувајќи од _Никомаховата етика_ на Арстотел и античкиот идеал на евдамонија, па преку разликувањето на хеторономниот и автономниот морал и Кантовиот категорички морален императив, беше предочено дека доблесниот егозиам на Ренд не е никава безочна, ничеанска или палео-дарвинистичка теорија за некава си вредност на неморалноста и ,,газењето” по туѓата несреќа, ниту пак дека е некаква „интелектуална“ апологијата на злодејството. Туку, напротив, метаетичка теорија за потрагата по нештата во животот кој најмногу ги вреднуваме и содавањето заедница на самосвесни единки во која никој не се жртвува за другите, но ниту некој смее да ги жртвува другите за себе си. Низ конкретни примери од општествено-економското секојдневи беа образложони нејзината негативна вредносна позиција за колективистичките форми на т.н. _алтруизам_ преку кој се создаваат правните системи во кои формите на оттуѓување на заработката, сопственоста, па и животот на човекот, не само што се овластени и озаконети, туку им се придава и морален контекст кој ги глорификува. Нејзиниот концепт за моралноста на егоизмот во основа е разголување на неоснованоста и нечовечноста на таквите форми на идеолошка или колективистичка глорификација и наметнат _морализам_.

Во завршниот дел, преку нејзините книжевни остварувања како: _Night of January 16th_ (1934), _We the Living_ (1936), _Anthem_ (1938), _The Fountainhead_ (1943) и _Atlas Shrugged_ _(_1957), се зборуваше за нејзината естетичка теорија и филозофија на уметноста. За неа, накратко кажано, главната функција на уметноста во општеството е когнитивна или епистемолошка. А тоа значи дека функцијата на уметноста е да ги изрази **апстракните** концептуални вредности, трансценденции, комплексни идеи, онтолошки вистини, етички аксиоми, политичко-економски идеали и сл. метафизичко-аксиолошки (вредносни) судови во **конкретна** перцептибилна форма. Поточно, филозофски промислените основните вредности и идеали преку уметноста и уметникот го добиваат оној клучен елемент за нивното финално и комплетно разбирање кој Ренд го нарекува _sense of life_. Нејзините книжевни дела е најдобра илустрација на нејзината естетичка теорија.На крајот од предавањето заклучноц е предочено дека во Македонија, во рамките на политичко-економскиот дискурс, има голема потреба и интерес да се говори за Ајн Ренд и нејзините идеали за индивидуалното и слободно општество каде претприемачите, бизнисмените, трговците, еснафите и другите со чесната стопанска инцијатива се современите титани како Атлас кои на своите плеќи ги носат, не само привилегиите на политичката каста, не само можноста за распределба на доходот и до оние кои се на маргините, туку и севкупниот општествен, економски и технолошки развој. Потребата да се говори за слободниот пазар, претприемништвото, моралноста на капитализмот и слободата, извира и од фактот што во Македонија е исклучително тешко да се говори за овие теми и идеали, не толку поради наследената социјалистичка традиција и политичка култура на месијански очекувања за надворешна и _божествена интервенција_ во светот на политиката и економијата, туку поради тоа што нашата, условно кажано, економска слобода и обид за создавање пазарно општество се извитопери во суштинските спротивности на она за што се заглагаа корифеите на политичко – економски либерализам, меѓу кои, на еден посебен начин, со  _sense of life_, и самата Ајн Ренд.
