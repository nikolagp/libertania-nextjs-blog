---
title: Белорусија - позади кулисата на Лукашенко
date: 2020-08-25T00:00:00.000Z
categories:
  - блог
author: Default Author
coverImage: Screen-Shot-2020-05-21-at-6.10.02-PM-150x150.png
---

Гледајќи ги најновите снимки, слики, и објави за протестите во Белорусија откако долгогодишниот претседател Александар Лукашенко прогласи победа по шести пат, се запрашав, дали е ова нормално? Како е можно да ги третираш своите браќа, сестри, својот народ, на ваков суров, варварски начин? 

Живееме во XXI век, а се однесуваат кон своите граѓани како да живеат во време на Римската Империја, кога секој кој не се согласувал со власта - претрпувал брутални тепања од страна на римските војници по наредба на владетелите. Тоа се повторува низ историјата во секоја империја. Дали последната диктатура во Европа ги почитува човековите права? Одговорот е не, прашањето е реторичко.

На Белорусија сега ѝ треба меѓународна поддршка, како никогаш порано.  

Иако протестите беа мирни протести, полицијата и војската ги третира протестантите на најнехуман начин, како да се криминалци и злосторници.   

https://www.instagram.com/p/CDyIGXvnj2-/

Според локалните организации за заштита на човечки права, [едно лице го изгубило животот откако било удрено од полициско комбе](https://twitter.com/franakviacorka/status/1292725172739416064), а десетици се повредени во судирите со полицијата по претседателските избори.  

[Слики од протестите и човекот удрен од комбето](https://twitter.com/HannaLiubakova/status/1292732636268503043)  

Здружението за заштита на човечки права Амнести Интернешнл на твитер напиша дека сведочеле како се [“фрлени 6 шок-гранати и испалени неколку куршуми”](https://twitter.com/amnesty/status/1292578462734131208) врз собраните луѓе во Минск.  

> “Поранешните притвореници ни рекоа дека центрите за притвор станаа комори за тортура, каде демонстрантите се принудени да лежат во нечистотија, на земја, додека полицијата ги клоца и ги тепа со полициски палки. Ни опишаа дека биле соблечени голи и подложени на садистички тепања додека ги слушале врисоците на другите жртви. Ова се луѓе чиј единствен „прекршок“ било да излезат на улиците на мирен протест. Ова што го гледаме во Белорусија е катастрофа за човековите права што бара итно превземање на соодветни мерки.“ [пренесува](https://www.amnesty.org/en/latest/news/2020/08/belarus-mounting-evidence-of-a-campaign-of-widespread-torture-of-peaceful-protesters/) Амнести Интернешнл  

Пјотр Маркилау, активист од Белорусија и член на Студенти за слобода, кој го искусил сето ова ќе рече:

> “Од 9-ти до 11-ти Август, Белорусија немаше пристап до интернет. Можевме да се поврземе меѓусебно и да читаме вести преку телеграм”, користејќи прокси сервери.

Засега, ноќта на 1-ти август беше најбрутална, а најголемата група на улиците не беше поголема од илјада мирни протестанти. Има два потврдени случаи каде луѓе беа претепани до смрт на улица. Затворот во кој бев сместен е сега концентрационен камп. Околу седумдесет луѓе, модрици по цели тела од претепување, сместени во бетонска јама на отворено, со денови без храна и вода…”  

Само во Минск се приведени повеќе од педесет лица, а повеќе од сто и дваесет во целата земја, соопшти организацијата за човечки права Виасна.  

Во прилог видеа, каде јасно се гледа како полициските службеници се “справуваат” со граѓаните:

https://twitter.com/YourAnonCentral/status/1293479836174884864

https://twitter.com/amnesty/status/1293190548279500800

https://twitter.com/amnesty/status/1293953280436043776

https://twitter.com/franakviacorka/status/1294008633903259648

https://twitter.com/nexta\_tv/status/1294013996777996292

![](http://libertaniabackup.local/wp-content/uploads/2020/05/Screen-Shot-2020-05-21-at-6.10.02-PM-150x150.png)

Кристина Ставревска, 

Либертаниа и Студенти за слобода
