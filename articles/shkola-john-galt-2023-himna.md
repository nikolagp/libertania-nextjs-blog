---
title: 'Школа Џон Галт 2023: Химна'
date: 2023-12-15T00:00:00.000Z
categories:
  - блог
  - novosti
coverImage: JGS-intro-3.jpg
---

На 13.12.2023 во рамките на Школата за објективизам – Џон Галт 2023 се одржа осмата и последна сесија на која што се зборуваше за една од книгите со дистописки карактер на Ејн Ренд односно Химна (Anthem 1938). Во неа Симон Саревски зборуваше идејата позади книгата, споредувајќи ги темите кои можат да се најдат во истата но и слични на неа книга, стрипови и филмови (В за вендета (2005), Животинска Фарма (1945), Ние (1920-21), Прекрасен нов свет (1931), 1984 (1949), Фаренхајт 451 (1953)…). Од една страна, целта на оваа сесија е да се прикаже (политичката) филозофија која ја критикува а со тоа и за која пропагира Ренд. Од друга страна, колку тие дистописки дела се блиску до реалноста која ја живееме.

Школата како неформална академска образовна програма има за цел запознавање на македонската стручна и општа јавност со филозофските идеи и книжевните дела на руско- американската писателка и филозоф Eјн Ренд. Истата предвидува 8 (осум) сесии во кои дваесетина селектирани учесници ќе се запознаат со нејзините филозофски концепти, социјални вредности, идеали и книжевни остварувања со цел актуализација на вредностите на индивидуализмот и слободата во македонското општество и култура.
