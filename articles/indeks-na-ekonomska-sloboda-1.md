---
title: >-
  Индекс на економска слобода на Херитиџ фондацијата (Heritage Foundation) 2020
  година
date: 2020-06-22T00:00:00.000Z
tags:
  - владеење-на-право
  - економска-слобода
  - индекс
  - пазарна-економија
  - права-на-сопственост
  - херитиџ-фондација
author: Default Author
coverImage: Screen-Shot-2020-06-15-at-9.52.18-PM.png
category: uncategorized
---

Индекс на економска слобода претставува индекс кој се подготвува и издава секоја година од страна на Херитиџ фондацијата ([Heritage Foundation](https://www.heritage.org/)).

Македонија на рамките на овој индекс се наоѓа на 41 место, со 69.5 поени и e дел од групата на **_просечно слободни економии_**. Во споредба со претходната година, пониско рангирана е за 8 места, а падот е лоциран во делот на судска ефикасност, права на сопственост и владин интегритет. Во однос на 45 земји во Европа, рангирана е на 22 место.

<figure>

[![](http://libertaniabackup.local/wp-content/uploads/2020/06/Heritge-Slika-1.png)](www.heritage.org/index/ranking)

<figcaption>

  
Извор: [www.heritage.org](http://www.heritage.org/index/ranking)

</figcaption>

</figure>

**_Економската слобода е фундаментално право на секој човек да го контролира својот труд и сопственост_**. Во економски слободно општество, поединците се слободни да работаат, произведуваат, конзумираат и инвестираат на начин на кој сакаат. Во економски слободните општества, властите дозволуваат слободно движење на трудот, капиталот и добрата, слободни од принуда или ограничување на слободата, во обем неопходен да се заштити истата.

**_Економската слобода носи поголем просперитет_**. Индексот на економска слобода ја документира позитивната врска помеѓу економската слобода и различни позитивни општествени и економски цели. Идеалот на економска слобода се цврсто поврзани со поздрави општества, почисти средини, поголемо богатство, човечки развој, демократија и намалување на сиромаштијата.

**_Мерењето на економската слобода_** се основа на 12 квантитативни и квалитативни фактори, групирани во 4 пошироки категории или темели:

1\. Владеење на право  
\- Права на сопственост,  
\- Владин интегритет,  
\- Судска ефикасност

2\. Големина на владата  
\- Јавни расход,  
\- Даночен товар,  
\- Фискално здравје,

3\. Регулаторна ефикасност  
\- Бизнис слобода,  
\- Слобода на работа,  
\- Монетарна слобода,

4\. Отворени пазари  
\- Слобода на тргувањем  
\- Слобода на инвестирање,  
\- Финансиска слобода.  

**_Земјите рангирани_** во индексот, 171 на број се поделени, во 5 групи, и тоа 

\- Слободни,

\- Претежно слободни,

\- Просечно слободни,

\- Претежно неслободни,

\- Репресивни

Во првите три најслободни економии спаѓаат Сингапур, на прво место со 89.4 поени, Хонг Конг со 89,1 и Нов Зеланд со 84,1 поен. Во Европа, највисоко рангирана е Швајцарија, со 82 поени. Во репресивни помеѓу другите спаѓаат Иран, Туркменистан, Алжир итн.   

<figure>

[![](http://libertaniabackup.local/wp-content/uploads/2020/06/Heritge-Slika-2.png)](http://www.heritage.org/index/ranking)

<figcaption>

Извор: [www.heritage.org](http://www.heritage.org/index/ranking)

</figcaption>

</figure>

Индексот на економска слобода е достапен на овој [линк](https://www.heritage.org/index/ranking), а повеќе информации за Македонија и нејзиното рангирање може да се најде на [овој](https://mbh.mk/2020/06/10/makedonija-pad-heritage-2020/?fbclid=IwAR3TSd5Pc6O-7I0t8cXs4vepRn4Pr5pIF-i0Txzum-5GDrZ88NN8HiU5eGo).
