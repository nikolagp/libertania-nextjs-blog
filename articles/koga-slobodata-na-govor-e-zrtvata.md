---
title: Кога слободата на говор е жртвата
date: 2022-03-18T00:00:00.000Z
categories:
  - блог
  - tekstovi
tags:
  - слобода-на-говор-2
author: Default Author
---

Беше 1917 година – или како што би рекол Х. Л. Менкен „време на војна кога посеризони работи не беше возможно да се напишат“, кога тој ја напиша позаната „Измама за кадата“. Приказна која беше лажна колку што може една лага да биде стана широко прифатена, препечатена и цитирана со години. Менкен ја измисли историјата на кадата на шега и се до својата смрт тој беше шокиран од тоа колку истата беше прифатена помеѓу своите сограѓани во САД.

Иако со различна цел, истото може да се каже за митот за [врската помеѓу морковите и видот](https://www.smithsonianmag.com/arts-culture/a-wwii-propaganda-campaign-popularized-the-myth-that-carrots-help-you-see-in-the-dark-28812484/). Иако морковите во себе содржат витамин А кој помага да се задржи видот, тие не го подобруваат, ниту пак помагаат да гледате во темница. И сепак, во обид да го сокријат радарот од нацистите за време на Блицот во 1940-та година, Британците го измислијата митот кој нè прогонува до ден-денес.

Низ историјата може да се забележат многу слични невистинити приказни. Од приказни кои зборуваа за [непостоечки извештаи за склучен мир](https://www.thesocialhistorian.com/fake-news/) помеѓу Франција и Велика Британија за време на Наполеновите војни поради кои берзата порасна за пет проценти,  до сатирични [вести за живот на месечината во 1835 година](https://www.history.com/this-day-in-history/the-great-moon-hoax), како и [приказни](https://backstory.newamericanhistory.org/episodes/fit-to-print/2/) за Афроамериканци кои спонтано побелуваат ([линк 2](https://www.hup.harvard.edu/catalog.php?isbn=9780674009462)) во периодот пред да се укине ропството. И секако, да не ја заборавиме јаготката на тортата односно државната пропаганда на нацистичкиот режим.

„Фејк њуз“ е само нов термин и гореспеменатите приказни не се ниту почетокот ниту крајот на таквиот начин на известување. Тоа се само неколку примери од нашато неодамнешно минато, додека лажните вести се со нас со векови. Некои од приказните се испишани чисто за забава, некои се водени од профитниот мотив, додека оние најлошоте во својата срж ја имаат само омразата. Оттука и се поставува прашањате: дури и коа би се сложиле дека слободата на говор е морален императив, дали таа треба да има граници?  

Како што е тоа секогаш, одговорот зависи од тоа кој ќе биде запрашан. По Првата Светса Војна во САД парафразираната фраза „ извикувајќи оган во преполниот театар“ постави границите на слободата на говор кои подоцна беа делумно поместени, наведувајќи дека иако говорот е ограничен, само говорот кој би бил директно насочен и веројатно би поттикнал непосредна незаконска акција е оној кој е ограничен. На овој начин, правото на слобода на (политички) говор стана речиси апсолутно, доближувајќи се до визијата на Џон Стјуарт Мил за „најцелосна слобода на изразување“.

Иако слободата на говорот е навистина заштитена, не е се во ред со „духот“ на слободата на говорот. Дека духот е во прашање говори фактот што универзитетите им забранија на коментаторите и научниците од висок профил ([линк 1](https://edition.cnn.com/2017/02/01/us/milo-yiannopoulos-berkeley/index.html), [линк 2](https://www.washingtonpost.com/news/grade-point/wp/2017/04/26/ann-coulter-speech-canceled-at-uc-berkeley-amid-fears-for-safety/), [линк 3](https://www.nytimes.com/2017/03/03/us/middlebury-college-charles-murray-bell-curve-protest.html?_r=0&module=inline)) да зборуваат во нивните кампуси. Ова е проблематично токму затоа што слободата на говорот е клучна за универзитетите да функционираат правилно користејќи го научниот метод на истражување. Од друга страна, Движењето за слободен говор на универзитетот Беркли беше пример и инспирација за децениите што доаѓаат. Она што додава сол на рана не е тоа што студентите не се залагаа за слобода на говорот, туку тоа што одиграа клучна улога во одлуката за цензурирање.

Битките околу говорот во минатото беа поедноставни. Тогаш барем знаевте [од која страна сте нападнати](https://www.wespeakfreely.org/2019/12/09/free-speech-really-free/) – [од луѓе обвиени во своите наметки на морална супериорност.](https://www.youtube.com/watch?v=eKesrXN9wjw&list=PLrt_MbxjR0ZEqX0gOPT7Zgv3nTuQL4wig&index=9) Во 1940-тите и 1950-тите, тие дојдоа по стриповите. Во 1980-тите, група на добро поврзани „сопруги од Вашингтон“ се нафрлија на музичката индустрија. Денес, моќта на интернетот и социјалните медиуми дозволува лутата толпа која не се согласува со вас да ве исклучи. Ова им се случува на филмските ѕвезди како [Џина Карано](https://www.forbes.com/sites/petersuciu/2021/02/16/is-gina-carano-a-victim-of-social-media-cancel-culture/?sh=434cc0e12e0e) поради нивните политички ставови, но и на уредниците како [Алекси МекКамонд](https://nypost.com/2021/03/27/if-alexi-mccammond-can-be-fired-for-teenage-tweets-nobodys-safe/) за нешто што одамна го кажале, во нивните тинејџерски години - ставови со кои не ги држат повеќе и за кои веќе се извиниле. Па така, се поставува прашањето: дали е ова општеството во кое сакаме да живееме? Затоа што ако е така, според денешните стандарди, секој може лесно да биде исклучен, за што нема да ни треба ни магично стапче - се што ни треба е нашата историја на прелистување да биде јавно објавена.

Слободата на говор е во најмала рака проблематична. Татковците на Америка го знаеја тоа и кога првиот амандман ја виде светлината на денот за прв пат, тие не можеа да замислат каде новите пронајдоци ќе го одведат човештвото. Тие не можеа да го предвидат радиото, неговото влијание врз политиката и реализацијата на најлошите идеи во 1920-тите и 1930-тите. Никој што живеел во деновите на Американската револуција не замислувал свет со нешто што се нарекува „компјутер и интернет“, а камоли социјални медиуми. Ограничени со знаењето што го имаа на располагање, знаеја само за потенцијалните проблеми. А сепак, држејќи се до првите принципи, тие застанаа црврсо зад своите убедувања, одлучувајќи се за слобода на говор.

Горенаведените примери се само неколку примери од изминатата деценија, од кои ниту еден не е нарушување на слободниот говор. На крајот од денот, токму приватниот сектор е оној кој го користеше правото на цензура. Проблемот со големата слика не е самото цензурирање, туку културата на цензурирање (сè со што не се согласувате) над дебатирањето; да бидеш навреден од практично сè, да не разбираш дека со истата дефиниција потенцијално навредуваш со секој збор што ќе го изговориш; барајќи од владата да интервенира против самиот прв амандман (познатиот случај кога религиозен пекар одби да испече торта за хомосексуална свадба).

Роналд Реган ќе каже: „Слободата никогаш не е повеќе од една генерација подалеку од изумирање“. Проблемите што ги имавме со дискурсот за слободата на говорот во изминатата деценија ни покажуваат колку оваа генерација потфрли на ова важно прашање. Ако внимателно ја следите политиката, лесно можете да видите луѓе како се качуваат на партиската воз, наоѓајќи изговори насекаде. Што е уште полошо, честопати прашањето што е при рака се заборава во процесот, а слободата на говор завршува како жртва. Моментот кога ќе го убиеме духот на слободата на приватен говор е токму моментот кога ќе ги отвориме портите за владата да ја убие слободата на говор како што ја знаеме.
