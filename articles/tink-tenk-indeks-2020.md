---
title: "Либертаријански тинк-тенкови помеѓу најдобрите во светот"
date: 2021-02-25
categories: 
  - "indeksi"
tags: 
  - "индекс"
  - "либерализам"
  - "либертаријанизам"
  - "организации"
  - "слобода"
  - "слободарство"
  - "слободен-пазар"
  - "тинк-тенк"
---

## **Тинк-тенк индексот за 2020 година и либертаријанските организации**

### I дел: Либертаријански тинк-тенкови помеѓу најдобрите во светот

Според Светскиот тинк-тенк индекс ([_Global Go To Think Tank Index 2020_](https://repository.upenn.edu/cgi/viewcontent.cgi?article=1019&context=think_tanks&fbclid=IwAR2qxwDcYu4iNASWV0m9jFterBSbPAuctFVP-GS4fjsIZ8fZ5p5temOOs6Q)), тинк-тенкови претставуваат организации кои делуваат преку истражување, анализа, поврзување и застапување на јавни политики. Тие овозможуваат властите и јавноста да носат одлуки базирани на факти и знаење. Може да бидат независни или зависни институции, и структуирани како трајни тела или ад-хок комисии. Служат како мост помеѓу академските и политичките заедници (мост помеѓу _знаењето_ и _моќта_), како и меѓу државите и граѓанското општество, секако служејќи му на јавниот интерес. Истите ги толкуваат истражувањата на јазик кој е разбирлив, доверлив и достапен за јавноста и властите. Слично, како и економските, или профитните субјекти (фирмите), и тинк-тенковите делуваат во [_бизнис сферата, и тоа онаа на продавање идеи_](https://thebestschools.org/features/most-influential-think-tanks/). 

Индексот кој ги мери перформансите и влијанието на тинк-тенковите е издаден од Универзитетот во Пенсилванија, за прв пат во 2006 година, и континуирано се издава секоја година (со резултати од претходната година). Индексот за 2020 година претставува 15-то издание, излегува на крајот од јануари 2021-ва и во него се содржат (анализираат, споредуваат, рангираат и истражуваат) 11.175 тинк-тенкови од целиот свет. 

Градирањето на тинк-тенковите е изразено во неколку категории, и тоа како: _независни_ и _квази-независни_, _поврзани во влада (владини)_ и _квази поврзани со влада_, _поврзани со универзитет (универзитетски)_, _поврзани со политичка партија (партиски)_ и _корпоративни (профитни) тинк-тенкови_. 

Во однос на областа во која делуваат се поделени: _транспарентност и добро владеење_; _одбрана и национална безбедност_; _економски политики_; _образовни политики_; _енергија и ресурси_; _животна средина_; _надворешна политика и меѓународни прашања_; _здравствени политики_; _глобални здравствени политики_; _меѓународен развој_; _меѓународни економски политики_; _наука и технологија_; _социјални политики_; _безбедност на вода_; и _безбедност на храна_. 

Дополнително, истите се категоризираат и според посебни постигнувања, како: _најдобра кампања на застапување_; _најдобар корпоративен тинк-тенк_; _најдобар владин тинк-тенк_; _најдобра институционално приспособување и одговор во услови на ковид-19_; _најдобра институционална соработка, која вклучува 2 или повеќе тинк-тенкови_; _најдобро управуван тинк-тенк_; _најдобра нова идеа или парадигма развиена од тинк-тенк_; _најдобар нов тинк-тенк_; _најдобар тинк-тенк за истражување на вештачка интелегенција_; _најдобар истражувачки извештај од тинк-тенк_; _најдобри оперативни политики и процеси развиени како одговор на ковид 19 пандемијата_; _најдобра конференција_; _најдобра мрежа_; _најдобар партиски тинк-тенк_; _најдобра мултидисциплинарна истражувачка програма_; _најзначајно влијание врз јавната политика_; _најдобри тинк-тенкови со годишен буџет помал од 5 милиони долари_; _најдобри практики за осигурување на квалитет, независност и интегритет во истражување на политики_; _најдобри регионални студии на политики (универзитетски тинк-тенк)_; и _најдобар истражувачки центар за регионални студии на политики (независен тинк-тенк)_.

Методолигијата за успешноста на тинк-тенковите, се содржи од неколку групни показатели, и тоа: _показатели на ресурси_; _показатели на корисност_; _показтели на аутпути_ и _показатели на влијание_.

Како либертаријански (либерални, класично-либерални, слободарски и сл.) можат да се поистоветат оние чија мисија експлицитно или имплицитно, повеќе или помалку, е поврзана со образување, истражување, поврзување и застапување на идеите, вредностите, принципите и политиките на лична слобода, слободен пазар и слободно општество, како и останатите кои произлегуваат од концептот на либерална демократија и ограничена држава. 

Она што [_Ротбард_](https://mises.org/library/strategies-libertarian-victory) го нарекува _кадар_ (_cadre_), и [_Хајек_](https://mises.org/library/intellectuals-and-socialism-0), што го нарекува _дилери на идеи од втора рака_  (_second hand dealers of ideas_) претставуваат центрите (организациите, движењата, тинк-тенковите) кои треба ги промовираат слободарските идеи, и секако да мобилизираат и создаваат заедници, кои би ги убедувале широките маси во исправноста на идеите, кои пак дополнително би ги притиснале политичките елити кон посакуваните промени. Во современи услови, либертаријанските организации, повеќе или помалку ја имаат таа улога на емитери и застапници на тие идеи.

Во индексот, и конкретно во првата категорија на најдобри тинк-тенкови на светско ниво, се појавуваат 27 либертаријански организации (од вкупно 174 тинк-тенкови), секако класифицирани како такви, врз основа на претходна анализа на нивната мисија. Тоа се:

\- [Heritage Foundation](https://www.heritage.org/about-heritage/mission), од САД, на 13-то место,

\- [Fraser Institute](https://www.fraserinstitute.org/), од Канада, на 14-то место,

\- [Korea Development Institute](https://www.kdi.re.kr/kdi_eng/about/ad_vision.jsp) (KDI), од Јужна Кореа, на 16-то место,

\- [Asian Development Bank Institute](https://www.adb.org/adbi/main) (ADBI), од Јапонија, на 24-то место,

\- [Cato Institute](https://www.cato.org/), од САД, на 27-мо место,

\- [American Enterprise Institute](https://www.aei.org/) (AEI), од САД, на 39-то место,

\- [Institute of Economic Affairs](https://iea.org.uk/) (IEA), од Велика Британија, на 66 место, 

\- [Libertad y Desarrollo](https://lyd.org/) (LyD), од Чиле, на 70-то место,

\- [Centre for Civil Society](https://ccs.in/aboutus) (CCS), од Индија на 83-то место,

\- [Association for Liberal Thinking](http://www.liberal.org.tr/engindex.php) (ALT), од Турција на 90-то место,

\- [Centro de Estudios Públicos](https://www.cepchile.cl/) (CEP), од Чиле, на 95-то место,

\- [Hudson Institute](https://www.hudson.org/about), од САД, на 107-мо место,

\- [Center for Free Enterprise](https://www.cfe.org/eng/about_cfe.php) (CFE), од Јужна Кореа, на 108-мо место,

\- [Centre for Independent Studies](https://www.cis.org.au/) (CIS), од Австралија, на 118-то место,

\- [Free Market Foundation](https://www.freemarketfoundation.com/) (FMF), од Јужна Африка, на 123-то место, 

\- Lithuanian Free Market Institute (LFMI), од Литванија, на 126-то место,

\- [Adam Smith Institute](https://www.adamsmith.org/) (ASI), од Велика Британија, на 129 место, 

\- [Istituto Bruno Leoni](http://www.brunoleoni.it/) (IBL), од Италија, на 132 место,

\- [Mercatus Center](https://www.mercatus.org/about), од САД, на 134-то место,

\- [Centro de Estudios de la Realidad Económica y Social](https://ceres-uy.org/en/inicio-english/) (CERES), од Уругвај, на 135-то место,

\- [Hoover Institution](https://www.hoover.org/), од САД, на 136-то место,

\- [Centre for Liberal Strategies](http://www.cls-sofia.org/en/) (CLS), од Бугарија, на 141-во место,

\- [Friedrich Naumann Foundation for Freedom](https://www.freiheit.org/consent?dest=%2F) (FNF), од Германија, на 150-то место,

\- [Institución Futuro](https://ifuturo.org/), од Шпанија, на 152 место,

\- [Acton Institute for the Study of Religion and Liberty](https://www.acton.org/), од САД, на 156-то место,

\- [Centro de Investigaciones Económicas Nacionales](https://cien.org.gt/), од Гватемала, на 164-то место,

\- [Fundación Libertad](https://libertad.org.ar/web/), од Аргентина, на 174 место.

Секако, наведените не се единствените либертаријански организации кои се појавуваат во индексот, туку постојат и други кои не се дел од најдобрите, но се во останатите градирања, врз основа на издвоените категории. Во вториот дел, ќе бидат изложени либертаријанските организации и нивната позиционираност, според останатите категории од индексот.
