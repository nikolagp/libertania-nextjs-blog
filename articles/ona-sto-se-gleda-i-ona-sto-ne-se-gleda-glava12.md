---
title: 'Глава 12: Оној кој има право да работи има право на профит'
date: 2021-12-06T00:00:00.000Z
categories:
  - блог
  - prevodi
tags:
  - фредерик-бастиат
coverImage: Бастиат-Она-што-се-гледа-и-она-што-не-се-гледа-кавер-фб.jpg
---

„Браќа, вие мора да се здружите за да ми најдете работа по ваша цена“. Ова е право на работа; елементарен социјализам од прв степен.

„Браќа, мора да се здружите за да ми најдете работа по моја цена“. Ова е правото на профит;  рафиниран социјализам или социјализам од втор степен.

И двата од нив живеат како последица од _она што се гледа_. Тие ќе умрат со помош на _она што не се гледа_.

_Она што се гледа_ се трудот и профитот поттикнати од граѓанска комбинација. _Она што не се гледа_ се трудот и профитот кои би произлегле од истата комбинација ако тоа им беше доверено на даночните обврзници.

Во 1848 година, правото на работа за момент покажа две лица. Ова беше доволно за да се уништи правото на работа во јавното мислење.

Едното од овие лица беше таканареченото _државни работилници_. Другото, _четириесет и пет сантимeтри_. Секојдневно милиони франци беа префрлени од Ру Риволи до државните работилници. Ова беше едната страната на паричката.

А ова е обратната страна. За милиони да бидат извадени од касите, тие мораат прво да бидат ставени во нив. Токму затоа организаторите на правото на јавен труд се поврзани со даночните обврзници.

Сега селаните велат, „Јас морам да платам четириесет и пет сантиметри: затоа треба да се лишам од облека, не можам да го наѓубрам полето, не можам да си ја поправам куќата“.

И работникот во селото ќе рече, „Со тоа што нашите градски жители се лишуваат од дел облека, ќе има и помалку работа за кројачот; со тоа што тој не го средува своето поле ќе има помалку работа за наводнувачот; со тоа што тој не си ја поправа својата куќа ќе има помалу работа за столарот и ѕидарот”.

Потоа се докажа дека два вида на оброци не можат да излезат од една вреќа и дека работата извршена од страна на владата беше извршена на трошок на трудот, платен од страна на даночните обвзници. Ова беше смрта на правото на работа на трудот која се покажа повеќе како химера отколку како неправда. А сепак, правото на профит, кое е само преувеличување на правото на труд, е сеуште живо и цвета.

Не треба ли образите на протекционистот да се зацрвенат кога вели дека ќе го натера општеството да плати?

На тоа тој вели, „Вие мора да ми дадете работа и повеќе од тоа, профитабилна работа. Јас глупаво се врзав за трговија на која губам десет проценти. Ако вие воведете данок од дваесет франци на моите сограѓани и ми ги дадете мене јас ќе бидам добитник а не губитник. Сега, профитот е мое право; вие ми го должите тоа“. Било кое општество кое би го слушало овој софист се товари самото со даноци за да го задоволи него и не сфаќа дека загубата на која секоја трговија е изложена не е загуба кога другите се приморани да платат за истата – такво е општеството. Јас велам, го заслужува нанесениот товар.

Ова го учиме од многуте предмети со кои се занимавав, каде што да се биде неук за политичка економија е да си дозволиме да бидеме заслепени од непосредните ефекти на феноменот; да се биде запознаен со тоа е да се прифатат сите ефекти.  

Можам мноштво други прашања да изложам на истиот тест, но ја намалувам монотонијата на постојаната униформна демонстрација и ќе заклучам применувајќи го во политичка економја, она што Шатобријан го вели за историјата:

„Постојат”, тој вели, „две последици во историјата; непосредна која е веднаш препознаена, и онаа во далечина, која не се воочува веднаш. Овие последици често се контрадикторни една на друга; првите се резултати на нашата ограничена мудрост, додека вторите, оние кои зависат од мудроста која опстојува. Промисла се појавува по човековиот настан. Бог се издигнува позади луѓето. Негирајте го, ако сакате, врховниот совет; одречете се од неговото дејствие; спорете за зборови; назначете со терминот, силата на околностите или разумот, она што вулгарните го нарекуваат Промисла; но погледнете кон крајот на реализираниот факт и ќе видите дека тој секогаш го произведува спротивното на она што се очекува од него, ако прво не е воспоставен на морал и правда“.
