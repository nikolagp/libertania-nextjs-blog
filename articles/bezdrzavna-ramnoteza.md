---
title: Бездржавна рамнотежа - Предраг Рајшиќ
date: 2021-12-30T00:00:00.000Z
categories:
  - блог
  - prevodi
tags:
  - анархија
  - бездржавно
  - држава
  - заштита
  - општество
  - слобода
author: Default Author
---

Текстот е превод на [Predrag Rajšić - Bezdržavni ekvilibrijum](http://katalaksija.com/2013/03/23/bezdrzavni-ekvilibrijum/)

Бездржавно пазарно општество - мирен општествен поредок втемелен врз доброволни односи помеѓу поединците, во кој државата не е присутна - не е баш популарна идеа. Многумина веруваат дека во ова општество би недостигал капацитет за дефинирање и заштита на сопственичките права и дека би довело до хаос, тиранија на богатите или до враќање на државното уредување. Ова верување доведе до општо отфрлање на парадигмата за бездржавно општество.

Мареј Ротбард, според многу е шампион на доктрината за бездржавно општество. Меѓутоа, дури и Ротбард признал дека „не може да се даде гаранција дека чистото пазарно општество не би станало плен на организираниот криминал“. \[1\]

Иако е точно дека давањето на апсолутни гаранции за било кој општествен исход, главно не е примерно, тврдам дека постојат добри причини за верување дека исходите како што се хаос, тиранија на богатите, па дури и „организиран криминал“ во отсуство на држава, не се веројатни.

За да го илустрирам истото, ќе ги проценам основните економски сили кои управуваат со развојот на секое општество, и секако ги држев истите во целина. Со тоа ќе покажам, како внатрешните економски обележја на бездржавното општество поттикнуваат ненасилство и соработка, а воедно ограничуваат насилство, кражба и изнуда. Ова аналитичко патување ќе не доведе до спознание дека _лепилото_ кое го држи државното општество во неговиот сегашен облик, не може да биде ништо друго, туку _стравот од фиктивен непријател_. Доколку луѓето можат да го надминат тој страв, би се отворил пат кон бездржавно општество.

#### _Ниту хаос, ниту тиранија_

Типичната приказна која може да се слушне кога се доведува во прашање неопходноста на државата, е дека во отсуство на држава, сите ние, наводно би се свртиле еден против друг и би почнале да си ги одземаме ресурсите, а поради тоа што не би постоела држава да го „регулира“ одземањето, би настанал хаос. Секој, наводно би станал крадец. Меѓутоа, таквиот исход е малку веројатен поради две причини.

Прво, како и секоја друга економска активност, одземањето од другите бара користење на ограничени ресурси. До ресурси може да се дојде со откритие, производство, размена, подарок или насилно одмезање од другите. Тие кои сакаат насилно да одземаат од другите, т.е. да крадат, прво треба да стекнат сретства кои ќе можат потоа да ги користат во процесот на одземање или крадење. Тоа значи дека почетните сретства за одземање од другите мора да ги стекнат на начин кој не е со одземање, туку откритие, производство, размена или подарок. 

Значи, ситуацијата во која сите доаѓаат до сретства исклучиво со одземање не може да биде почетна фаза на ниту едно општество. Некој прво треба да пронајде или да произведе добра, пред некој друг да може да ги одземе истите. Било кое општество кое се темели исклучиво на одземање од другите е логички невозможно. Наместо тоа, општеството во кое некои луѓе одземаат, додека други произведуваат, би било нешто што би можеле да го очекуваме во реалноста. Исто така, не е исклучено дека истите поединци кои произведуваат во еден период, можат да одземаат во друг. \[2\]

Втора причина зошто не би се претвориле во крадци е тоа што неспецијализираните поединци се помалку продуктивни од оние кои се специјализирани во неколку активности или само во една. Законот на компаративни предности, односно законот на здружување, ги поттикнува луѓето да се специјализираат во некои активности и да ги користат производите и услугите на другите специјализирани поединци. На тој начин, секој може да ужива во повеќе добра и услуги, отколку што би можел во случај сам да произведува. Тоа е причината дека во бездржавното општество, како и во било кое друго, различни луѓе се специјализираат за различни активности. Само некој би се специјализирал во одземање.

Меѓутоа, одземањето не би било привлечно како што може да ни се чини на прв поглед. Прво, во сиромашно  бездржавно општество, многу тешко би можело да се стане крадец, затоа што потребни се одредени почетни ресурси, за започнување со успешно крадење. Ако некој започне да одзема од другите, во фаза кога стекнал ниско ниво на потечетен капитал (да речеме стап), овој крадец нема да може успешно да се одбрани од оние чии ресурси се одземени. Значи, процес на акумулација на капитал, мора да претходи на процесот на одземање.

A што е со отсутноста на државата во богато општество како што е ова во кое живееме? Некои тврдат дека, ако државата е укината, богатите ќе ги искористат своите обилни ресурси за потчинување на сиромашните во ропство. Тоа, наводно, би го претворило сегашниот систем во систем на присилна работа со минимален надоместок. Сопствениците на фирмите, наводно, би им дале на работниците само толку сретства, колку што е доволно за храна, кров над глава и облека.

Меѓутоа, воопшто не е јасно зошто претприемачите би сакале да ги поробат своите работници и купувачи. Но луѓето, со текот на историјата, научиле, дека долгорочно од слободата сите имаат корист, затоа што доброволната соработка е далеку попродуктивна од присилната работа. Силата ги гуши мотивацијата и креативноста, кои се потребни за откривање нови и продуктивни активности. Затоа слободните општества, имаат тенденција, на долг рок, и економски и воено да ги надминат оние помалку слободните. Всуштност, зголемувањето на продуктивниот труд преку акумулација на капитал и доброволна соработка е тоа што ги поттикнало луѓето да го укинат ропството.

Да претпоставиме потполн колапс на државата во општеството. Еден можен исход за ваков развој на настани, е, како што многу досега тврделе, развојот на новите држави, можеби полоши од претходните. Втор можен исход е она што ќе го наречам _бездржавна рамнотежа_. \[3\] Како што ќе покажат следните два делови, иако во таа рамнотежа постојат јаки мотиви за доброволна соработка, тие мотиви може да се засенат со едно од најстарите чувство - стравот.

#### _Бездржавна рамнотежа_

Да претпоставиме дека по распадот на државата ќе дојде до меѓусебно крадење. Колку што борбата е пожестока, некој, или мнозинството ќе има недостаток на сретства за борба и одржување на сопствениот живот.

Тогаш, некои мора да посегнат по производство за да се одржат во живот. Други, кои имаат ресури, можеби ќе се обидат да одземат добра од оние кои се свртиле кон производство. Во овој случај, произведувачите ќе мора да вложат двоен напор - да произведуваат и да се борат за да го заштитат она што го произвеле. Успешните произведувачи ќе преживеат, а оние помалку, нема. Слично на тоа, само најуспешните крадци ќе преживеат. Тие крадци би можеле да се организираат во банди и да станат поефикасни во одземањето. Произведувачите, исто така би можеле да се организираат, за подобро да ги одбранат своите производи.

Некои од оние кои се специјализирале за насилство и одземање, на крајот ќе сфатат дека штитејќи ги произведувачите од другите крадци во замена за пари или производи и услуги, можат да дојдат до повеќе сретства. Тоа произлегува од законот за компаративна предност и законот за здружување. Специјализираните борци се поуспешни во борбите отклку луѓето кои се произведувачи и борци во исто време. Специјализираните произведувачи се поуспешни во производство, отколку произведувачите кои дел од своето време треба да посветат на борба. Значи, борецот може да дојде до повеќе сретства преку доброволна размена со специјализирани произведувачи, отколку со одземање од произведувачите. Исто така, специјализираните произведувачи, дури и откатко ќе платат за услугите на заштита, може да конзумираат повеќе во однос на оние кои мораат да посветат дел од своето време и ресурси во борбата против крадците.

Приговорот кој често се упатува против ова сценарио е дека заштитниците ќе се свртат против произведувачите и ќе употребат сила за да изнудат добра и услуги. Навистина, оние помалку далекoвидните, би можеле да посегнат по изнудување. Но, оние помудрите ќе сфатат дека насилството и заканата со насилство, ќе ги ослаби производните капацитети на произведувачите, а со самото тоа и нивната способност да ги осигураат ресурсите потребни за одбрана од крадци, со истовремено зајакнување на мотивите на произведувачите да побараат услуги кај други потенцијални заштитници. Значи, заштитниците кои се посветуваат на доброволна размена на добра со произведувачите се во подобра позиција за одбрана од агресија.

На крај, некои луѓе ќе се специјализираат за крадење, додека други за производство или заштита на произведувачите од крадци. Со оглед на тоа дека крадците, во стекнувањето на сретствата се потпираат само на одземање, тие не ги уживаат непосредните благодети на претприемничкото откритие. Претприемничкото откритие е обележје на произведувачите и оние кои се впуштаат во доброволна размена со нив. Крадците, секогаш се секундарни корисници на креативниот труд на произведувачите. Тие се секогаш втори на потег.

Фактот дека крадците не се вклучени во производствените дејности или во доброволната соработка со произведувачите, ја прави големината и обемот на организацијата за кражба прилично мала. Фактот дека заштитниците и произведувачите се во доброволен однос им овозможува на заштитниците подобар пристап кон добра и услуги. 

Тоа значи, дека крадците, и покрај сите предности на доброволната размена со произведувачите во вид на зголемена продуктивност, и понатаму преферираат насилни односи. Крадците се поединци со склоност кон насилство.

А што е со решавањето на спор помеѓу произведувачите? Би било наивно да се верува дека сите произведувачи ќе се согласат околу тоа кој што поседува и кои се границите на нечиј посед. Значи, би требало да се очекува дека некои произведувачи, од време на време ќе спорат околу користење на ресурси (вклучувајќи ги и сретствата за плаќање на заштитникот). Како тој спор би се решил без држава?

Прво, знаме дека како и за се останато, да се биде во спор, дури и во ненасилен, не е без трошоци. Затоа што спорот го пренасочува времето и трудот, тоа ја намалува производствената моќ на произведувачите кои се впуштаат во спорот, така да секој од нив порадо би барал решение на спорот. Малку е веројатно дека било кој од произведувачите ќе посегне по насилство (што може да вклучи и вработување на заштитници за покренување на насилство), затоа што краткорочните и мали добивки на таа одлука мора да се споредат со долгорочните последици - ако тоа го направи, тој ќе биде означен како недоверлив и насилен помеѓу колегите произведувачи. Слично на тоа, ангажираниот заштитник мора да ги процени предностите на агресијата и негативните последици дека ќе биде етикетиран како разбојник помеѓу произведувачите. Тоа не значи дека некои кратковидни поединци не би се впуштиле во насилство. Тоа едноставно значи дека и за произведувачите и за заштитниците, општо насилството е помалку исплатливо од соработка.

Ова наговестува дека, и порај повремените несогласувања околу користењето на ресурси, двете страни вклучени во спорот и понатаму ќе бидат согласни дека ненасилното решавање на спорот е подобро од насилното или од продолжувањето на споровите до недоглед. Тие можат непосредно да преговараат, а можат да се договорат и за посредник, кој врз основа на аргументите на секоја страна, би проценал како да се реши спорот. Најпосле, техниката на решавање на спорови зависи и од желбите на вклучените страни. Предложениот тек на решавањето на спорот, е генерално обврзувачки, не затоа што позади него стои заканата на државата (затвор), туку затоа што неговото избегнување подразбира можност за продолжување на спорот (и сите трошоци кои ги подразбира). 

Тоа сепак не значи дека секое предложено решение на спорот ќе биди прифатено од сите вклучени страни. Тоа едноставно значи дека сите страни, по некое време поминато во спор, ќе дојдат до точка кога мирното решение ќе биде подобро од продолжување на спорот. Затоа што спорењето подразбира користење на ресурси, а не ветува јасна идна корист, произведувачите, главно ќе настојуваат да избегнат долготрајни спорови. Оние кои често би учествувале во спорови, би биле стигматизирани и заобиколувани, а можеби и доживувани како крадци, и во тој случај не би можеле да соработуваат со оние кои ги доживуваат така.

#### _Држава: рамнотежа на страв_

Масовните, организираните и насилните спорови можат да настанат само тогаш кога голем број на произведувачи ќе започнат да веруваат дека би можеле да ја искористат силата на своите заштитници за одземање на ресурси од други произведувачи. Но, зошто произведувачите би сакале да направат такво нешто, кога впуштањето во доброволна размена со другите произведувачи и заштитници долгорочно може да донесе поголема корист?

Да го воведеме сега еден од најстарите инсинкти - стравот. \[4\] Возможно е дека произведувачите би се плашеле од потенцијална агресија на друга група произведувачи. Тој страв би можел да ги поттикне произведувачите да подржат агресија на своите заштитници против други, верувајќи дека таа агресија е нужно сретство за спречување на идна агресија од другите. Тој страв би ги мотивирал произведувачите да ја напуштат идеата за барање на услуги од другите групи заштитници. Впрочем, кој сака услуги од оние кои изгледаат нестрпливо да се впуштат против вас?

Во ваква ситуација, заштитниците едноставно би можеле да земат од произведувачите толку колку што мислат дека е „оптимално“ и „праведно“. Произведувачите не би се бунеле од страв дека заштитниците во спротивно не би биле во позиција или не би сакале да ги заштитат од потенцијални „агресори“. Исто така, произведувачите би можеле да се плашат дека, ако одбијат да го платат својот „праведен“ дел, заштитниците би употребиле сила и би изнудиле добра и услуги од нив. Значи, постојат силни мотиви за заштитниците да создадат и одржуваат ситуација во која произведувачите би се плашеле од други произведувачи, а можеби и од сопствените заштитници.

Меѓутоа, ако само некои заштитници успеат да ги уплашат своите партнери произведувачи дека им се заканува опасност од други произведувачи, тоа сеуште не би довело до укинување на доброволните односи помеѓу сите произведувачи и сите заштитници. Оние кои се плашат, со самото тоа ќе сфатат дека нивниот страв не е реален и контрапродуктивен, само ако видат дека околу нив постојат други, попросперитетни и позаштитени групи на произведувачи кои никогаш не напаѓаат. 

Значи, сценариото во кое преовладува универзалниот однос помеѓу заштитниците и произведувачите, втемелен на стравот на произведувачите од другите произведувачи, може да постои само ако повеќето произведувачи не го сфатат изворот на својот страв, а тој страв постои во латентна, неартикулирана и непозната форма.

Ако сега зборот заштитници го замениме со зборот држава, зборот произведувачи со зборот даночни обврзници, а зборот одземање со собирање даноци, добиваме нешто што потсетува на светот во кој живееме. Заштитниците кои одржуваат латентен страв од надоврешни и внатрешни агресии се националните држави со своите воени и полициски сили, кои стекнуваат сретства преку одданочување на своите обврзниците \[5\], кои пак своите ресурси ги стекнуваат со производствени активности и добровлна размена.

Ако прашате било кој од завоените страни, во принцип ќе слушнете иста приказна. Луѓето на двете страни длабоко веруваат дека водат одбранбена војна. Дури и во услови на започнување на војна, тоа започнување се оправдува со тврдењето дека е единствен начин да се спречи идна агресија на другата страна. Кога станува збор за агресија, внатре во државата, поголемиот број на луѓе ќе утврдат дека државната полиција е единствената практично спроведлива заштита од агресија на поединци и банди.

Елементот кој ја одржува стабилноста на оваа рамнотежа е латентниот страв на произведувачите дека другите произведувачи (со помош на своите заштитници - државните воени и полициски сили) или други групи специјализирани банди, ќе им ги одземат, и тоа со сила, стекнатите ресури.

Во првиот случај, потенцијалната агресија е поттикната од стравот на произведувачите, а не желбата за туѓи ресури. Ова е точна, затоа што, на долг рок, произведувачот секогаш може да стекне повеќе преку доброволна размена со другите. Во вториот случај, разбојничките банди можат успешно да бидат одвратени со склучување на договор со заштитниците, т.е. приватните сигурносни служби. Ако ова е вистина, мора да се заклучи дека стравот кој не праќа во канџите на државата, е потполно нереален.

#### _Заклучок_

И покрај, врежаното мислење дека бездржавното општество е утопија, постојат добри причини да се верува дека ова општество не само што е економски изводливо, туку дека обезбедува континуиран поттик на ненасилство. Доживувањето на државата како неизбежна, како и доживувањето на бездржавното општество како неодржливо, се засноваат на погрешно економско размислување и ирационален страв.

_Фусноти_

\[1\] Man, Economy and State, стр. 1055

\[2\] Некој би рекол дека сите ние сме и крадци и произведувачи во исто време, затоа што, благодарение на државата, можеме да изнудеме пари од другите по пат на даноци, додека во исто време плаќаме данок. Во државното општество, ние навистина можеме да бидеме и произведувачи и крадци во исто време, затоа што одземањето се врши посредно преку државата и државната сила и се користи за да се спречат поединците со сопствена физичка сила да се спротивстават на овој вид на одземање (одданочување).

\[3\] Да напоменеме дека рамнотежата е метафора за формирање на општествени структури и односи (т.е. специјализирани индустрии, пазари и доброволни размени), а не стабилна, неподвижна состојба на светот. Во оваа рамнотежа, секогаш постои промена, но внатре, во рамките на постоечките општествени структури.

\[4\] Иако, детален опис на потеклото на тој страв е надвор од доменот на овој член, некои автори претпоставуваат дека тоа е биолошка еволуциона адаптација која била корисна во текот на стотина илјади години, кога луѓето живеа во мали групи, налик на чопори. Хаек и другите тврдат дека потенцијалните предности на соработката преку поделбата на трудот, биле ограничено, поради примитивната структура на капиталот. Ова ги задржало мали човечките чопори, а покасно и племињата. Од друга страна, користа од повременото насилно одземање на сретства од другите чопори и племиња била поголема кога се спојувале две или повеќе племиња низ поделба на трудот и мирна соработка. Согледан во овој хаеков контекст на општествена еволуција, анимозитетот кон другите племиња бил корисна традиција во видот на одбранбена стратегија. Стравот од другите групи, како еволуциона адаптација, која била корисна за време на поголемиот дел на човечката историја, сега веќе не е потребен. Меѓутоа, додека нашата општествена еволуција ја претекна нашата биолошка, во смисла на тоа дека напуштањето на традицијата на анимозитет доведува до успешни општества, инстинктивниот страв од другите остана.

\[5\] Имајте на ум дека, иако државните службеници плаќаат „данок“, нивните плати доаѓаат од даночните приходи, а не од доброволните размени со произведувачите. Значи, државните службеници се приматели, а не плаќаат даноци.

_За авторот_ 

Предраг Рајшиќ е постдокторски соработник во одделот за економија на храна, ресурси и земјоделство на Универзитетот во Гвелф, Онтарио, Канада. Неговите истражувачки интереси опфаќаат економија на производство, економија на интервенционизам, економска методологија, економска историја и економија на заштита на животната средина.

_Превод и стручна редакција_   
Никола Љ. Илиевски
