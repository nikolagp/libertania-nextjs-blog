---
title: Слободарство во ХХ век - дел 1
date: 2022-08-12T00:00:00.000Z
tags:
  - анти-тоталитаризам
  - историја
  - либерализам
  - мисес
  - орвел
  - попер
  - слободарство
  - хаек
author: Default Author
category: текстови
---

_Cлободарство пред ХIХ век_, може да го прочитате [тука](http://libertaniabackup.local/slobodarstvo-pred-xix-vek/).

_Cлободарство во ХIХ век_, може да го прочитате [тука](http://libertaniabackup.local/slobodarstvo-vo-xix-vek/).

Може да се претпостави дека слободарството како широк израз на моралната и утилитарна супериорност на принципите на слобода, ненасилност и немешање со посегнување по принуда, контрола и централизација на одлучувањето, својот најголем дијапазон на толкување, оправдување и промовирање го доживува во 20-тиот век. 

Истата, опфаќа мал куп на философии, идеологии и ставови, сите со заеднички деноминатор во концептот на лична слобода. Она што истите ги разликува, е прашањето _како и зошто до слобода_?, а она што ги спојува е _критиката кон насилството и тоталитаризмот._ Сите овие философии даваат свои одговори, и тоа од различни перспективи. Иако класичниот либерализам и либертаријанизам е доминантната струја во слободарството од 20-ти век, постојат и други оправдувања за слободата, кои се надвор од овие две идеи, но се на линија на личната слободата.

Од друга страна, 20-тиот век може да се анализира како историски период во општествено-историскиот развој на човештвото, во кој _етатизмот и тоталитаризмот_ како философии, идеологии и конкретни политики, а насилството и принудата како пристап на решавање на општествени проблеми, го доживуваат својот зенит во општествената реалност, како во Европа, така и во светот.

## **_Освојувачка теорија за настанување на државата_**

На почетокот на 20-тиот век се појавуваат двајца теоретичари, кои даваат особен придонес во процесот на воспоставување на нова теорија за настанувањето на државата, различна од претходните органицистички, теории на општествен договор, како и марксистичките, а тоа е _освојувачката теорија за настанок на државата_.

**_Франц Опенхајмер_** ([Franz Oppenheimer](https://en.wikipedia.org/wiki/Franz_Oppenheimer), 1864-1943) беше германски социолог на државата, кој во слободарските или либертаријанските кругови е познат по неговото дело _Државата_, оригинално _Der Staat_, а преводот на англиски јазик е [_The State: Its History and Development Viewed Sociologically_](https://cdn.mises.org/The%20State%20Its%20History%20and%20Development%20Viewed%20Sociologically_2.pdf) (1908). Во неа ја лоцира [генезата на државата](http://libertaniabackup.local/geneza-na-drzavata/), и дополнително го следи нејзиниот историски развој. За разлика од неговите претходници кои пишувале за државата, политичките заедници и сл, Опенхајмер ги отфрлил дотогаш доминантните теории за настанување на државата, и е еден од основачите на освојувачката теорија. Во истоименото дело, државата е одредена како организација за класна доминација на една класа врз останатите класи, а општеството како унија или сојуз на поединци кои преку различни комбинации на делување постигнуваат задоволување на личните потреби. Како социолошки концепт, ја поистоветува со општествена институција на _победничка група_ на луѓе, на сметка на _поразена група_, со единствена цел одржување на владеењето над поразената и обезбедување од внатрешен бунт и надворешен напад. Економската логика позади државата е експлоатација на поразените од страна на победените. Аналогно, потеклото на државата е во _освојувањето и покорувањето_. 

Позната е базичната типологија на Опенхајмер, која се однесува на начините на задоволување на човековите или личните потреби, каде издвојува 2 основни општи начина: _работа_ и _кражба_. Првиот начин го поистоветува со економски начин, додека вториот го ословува како политички, од каде понатаму произлегува дефиницијата на државата како организација на политички начини, а општеството, мрежа од економски. Од тука дополнително произлегува дистинкцијата држава - општество, принуда - соработка, и политичка - општествена моќ. 

Опенхајмер се декларирал себеси како либерал-социјалист и го сметал капитализмот за експлоататорско општествено уредување, но и покрај тоа бил про-пазарно ориентиран, и бил свесен за улогата на пазарите и лошите ефекти на државната интервенција. Неговото дело _Државата_ е од големо значење, затоа што ја втемелува освојувачката теорија за настанок на државата, но и затоа што понатаму инспирира слободари како Алфред Џеј Нок и Мареј Ротбард, да ги основаат своите увиди и ставови врз оваа теорија.

**_Алберт Џеј Нок_** ([Albert Jay Nock](https://en.wikipedia.org/wiki/Albert_Jay_Nock), 1870 – 1945) беше амерички слободар или либертаријанец, кој бил инспириран од _Државата_ на Опенхајмер, неговата теорија за настанување на државата и начините за задоволување на човековите потреби. Се поистоветувал како философски анархист, и ја сметал државата како неморален општествен субјект. 

Негово најпознато дело е [_Our Enemy, the State_](https://famguardian.org/Publications/OurEnemyTheState/OurEnemyTheState-byAlbertJKnock.pdf) (1935). Во _Нашиот непријател_, Џеј Нок пишува за распределбата на моќ помеѓу државата и општеството, и двете сфатени во смисла на Опенхајмер. Тој истакнува дека распределбата на моќ помеѓу двете е _игра со сума нула_ (zero sum game), што значи, колку повеќе моќ има државата, толку помалку општеството, и обратно. Во продолжение, прави фундаментална разлика помеѓу она што претставува _општествена моќ_, и она што претставува _политичка_. Политичката е одредена како _моќ на_ _човекот над човекот_, додека пак општествена е _моќ на човекот над природата_. Политичката моќ е заснована на принуда и насилство, додека општествената на создавање и разменување. Џеј Нок, и неговата типологизација на моќта во општеството, ќе изврши влијание врз појавата на анархо-капитализмот на Ротбард и неговата критика на државата.

## **_Австриска економска школа_**

Cвојот современ израз, Австриската економска школа го добива во 20-ти век, а нејзиниот зародиш може да се лоцира во _маргиналистичката економска револуција_ од 19-ти век. Концептот на _маргинална корисност_ е во фокусот на оваа економска револуција, како резонирањето за тоа како се создаваат цените. До 19-ти век, _трудовата теорија на вредност_, беше неприкосновена во економската мисла, одредувајќи ја цената на добрата и услугите, првенствено од количината на труд вложена во производството на конкретното добро или услуга. Но, секако, голем број на дилеми се појавија во врска со оваа теорија, на која одговор даваат економските поставки на _маргиналистите_ во 19-ти век. „Објективната“ вредност на добрата и услугите е заменета со „субјективна“. Трошоците повеќе не се објективни, не зависат од количеството на труд искористено до крајниот производ, туку од [_маргиналната корисност_](http://libertaniabackup.local/marginalisticka-revolucija-150-godini-podocna/).

Питер Бетки, еден од најголемите современи познавачи, толкувачи и претставници на Австриската економска школа, во својот текст [_Austrian School of Economics_](https://www.econlib.org/library/Enc/AustrianSchoolofEconomics.html) (2019), накратко, во 10 најбитни ставки, скоро брилијатно ја анализира оваа економска традиција. 

Првата ставка или _само поединците избираат_, се однесува на тоа дека истите се или треба да бидат основата на сите економски анализи, или нешто познато како методолошки индивидуализам. Втората ставка се однесува на тоа дека _изучувањето на пазарниот поредок се однесува на делувањата на размена и институциите во кои размената зазема место_. Од големо значење за школата, но и пошироко за општествените науки е третата ставка, која истакнува дека _фактите во општествените науки се она во што луѓето веруваат и она што го мислат_, за разлика од природните науки, кои се егзактни, и надвор од човеково размислување и делување. 

Во однос на микроекономијата на Австриската економска школа, Бетки дава дополнителни 4 ставки. Така, четвртата ставка се однесува на тоа дека _корисноста и трошоците се субјективни_, наспротив дотогаш доминантните економски тврдења дека истите се објективни. Петтата ставка гласи дека _системот на цени ги економизира информациите кои им се потребни на луѓето во процесот на донесување на одлуките_. Цените претставуваат сигнали за учесниците во пазарните процеси за релевантни информации, кои им помагаат да постигнат заемна добивка од размената. Шестата ставка од низата на Бетки се однесува тоа дека _приватната сопственост на начините на производство претставува неопходен услов за рационална економска пресметка_. Приватната сопственост обезбедува мотивација, но и одговорност кај учесниците, за ефикасно алоцирање на ретките ресури. Седмата ставка гласи дека _компетитивниот пазар е процес на претприемничко откривање_. 

Наредните две ставки се од макроекономски карактер. Осмата ставка е _парите не се наутрални_, со која се навестува дека секоја промена во понудата на пари во оптек и дисторзија на монетарната политики има реални ефекти во општественото функционирање. Деветтата ставка се однесува на тоа дека _структурата на капиталот се содржи од различни хетерогени добра кои се манифестираат во голем број на различни користења_. 

Последната, десетта ставка има поширок општествен или социолошки карактер, со која се алудира на тоа дека _општествените институциите најчесто се резултат на човековите делувања (акции), а не на човеков дизајн_, што е на линија на децентрализираниот спонтан општествен поредок. 

Австриската економска школа дава утилитарна перспектива или оправдување на принципите на слобода, слободен пазар и државно-немешање, затоа што не тргнува од поединецот и неговите природни права, туку од супериорните резултатите на слободата на поединците во рамки на општеството или ефикасната алокација на ресурсите.

Најпознати дејци на австриската економска школа во 20-тиот век, несомнено се Лудвиг вон Мисес и Фридрих Хаек. Секако, скоро целата слободарска идеолошка тенденција ја има прифатено оваа школа како современо толкување на економската оправданост на принципите на слобода, ненасилност и немешање со посегнување по принуда, контрола и централизирано одлучување, но Мисес и Хаек имаат најголемо значење во процесот на проучување, надоградување и популаризирање на истата.

**_Лудвиг вон Мисес_** ([Ludwig Heinrich Edler von Mises](https://en.wikipedia.org/wiki/Ludwig_von_Mises), 1881 - 1973) бешe еден од најголемите економисти и философи на 20-тиот век, [_Тесла на општествените науки_](http://libertaniabackup.local/ludwig-von-mises-tesla-na-opstestvenite-nauki/), од темелно значење за слободарството и класичниот либерализам. Може да се смета за родоначалник на [_ренесансата_](https://papers.ssrn.com/sol3/papers.cfm?abstract_id=3747768) или повторното заживување на класичниот либерализам во 20-тиот век, а чие значење и ден денес е недвосмислено и легитимно. 

Мисес истакнуваше дека економистите мора да препознаат дека предметот на економските науки е вкоренет во вредностите и делувањата на поединците. Од друга страна, тврди дека, залудно е економистите, да го следат примерот на природните науки и да бараат механички врски (како агрегатна побарувачка и агрегатна понуда), бидејќи тие се статични и не даваат простор на различноста на луѓето, како и за вредноситите кои ги мотивираат нивните економски животи. Мисес ја постави тезата дека економијата е дедуктивна наука, а нејзините принципи мора логички да потекнуваат од самото постоење и природата на човековите цели и делувања. Науката чиј основоположник е, и треба да се бави со човековите избори и делувања (акции), се нарекува [_праксеологија_](https://fee.org/articles/praxeology/). Според Мисес, економијата е гранка на праксеологијата. 

Најпознато е неговото капитално дело [_Human Action_](https://cdn.mises.org/Human%20Action_3.pdf) (1949), [споредено](https://fee.org/articles/human-action/?itm_source=parsely-api) во огромното значење кое го има за либералната и економската мисла, со _Богатството на народите_ на Адам Смит. Со него Мисес ги поставува основите на современата економска наука, како дел од пошироката праксеологија. Во него систематски се преточени сите економски законитости, започнувајќи со методолошки индивидуализам и фокус врз поединецот, неговите избори и делувања, секако последиците на тие делувања, како и обидите на политичките власти за ограничување на истите. Роберт Марфи пишува извонреден водич за изучување на _Човеково делување_ на Мисес - [_Study Guide to Human Action_](https://cdn.mises.org/Study%20Guide%20to%20Human%20Action%20A%20Treatise%20on%20Economics_2.pdf) (2008). Исто така, и еден од најблескавите ученици на Мисес, Мареј Ротбард ги резимира ставовите и увидите на Мисес во неговата [_The Essential von Mises_](https://cdn.mises.org/The%20Essential%20von%20Mises_3.pdf) (1973). Јорг Гвидо Хулсман пишува биографија за Мисес, но исто така прави и сумирање на неговите ставови и увиди, во неговата [_Mises: The Last Knight of Liberalism_](https://cdn.mises.org/Mises%20The%20Last%20Knight%20of%20Liberalism_2.pdf) (2007).

Мисес, исто така истакнуваше дека непречениот слободен пазар е единствениот функционален и продуктивен економски систем. Социјализмот не може да биде успешен, затоа што без цени, не може да се пресмета трошокот на секое поединечно делување. Во продолжение, сметаше дека секој владин или државен обид да го подобри функционирањето на пазарната економија е поразителен. Со своето убедливо отфрлање на царините и субвенциите, контролата на плати и цени, ограничувањата на слобода на движење на добра и луѓе, и државниот упад во приватната сфера, Мисес постави стандарди за слободарски радикализам, лес-е-фер политики и генерално, за возобновување на класичниот либерализам. 

Мисес бил доста плоден во однос на делата кои произлегувале од спојот на неговата макотрпна работа и неговите ставови и увиди. Покрај _Човеково делување_, тој исто така е автор на [_The Theory of Money and Credit_](https://cdn.mises.org/Theory%20of%20Money%20and%20Credit.pdf) (1912), [_Nation, State, and Economy_](https://cdn.mises.org/Nation,%20State,%20and%20Economy_3.pdf) (1919), [_Liberalism In The Classical Tradition_](https://cdn.mises.org/Liberalism%20In%20the%20Classical%20Tradition_3.pdf) (1927), [_A Critique of Interventionism_](https://cdn.mises.org/Critique%20of%20Interventionism,%20A_3.pdf) (1929), [_Bureaucracy_](https://cdn.mises.org/Bureaucracy_3.pdf) (1944), [_Omnipotent Government: The Rise of the Total State and Total War_](https://cdn.mises.org/Omnipotent%20Government%20The%20Rise%20of%20the%20Total%20State%20and%20Total%20War_3.pdf) (1944), [_Socialism: An Economic and Sociological Analysis_](https://cdn.mises.org/Socialism%20An%20Economic%20and%20Sociological%20Analysis_3.pdf) (1951),  [_The Anti-Capitalistic Mentality_](https://cdn.mises.org/The%20Anti-Capitalistic%20Mentality_3.pdf) (1956), [_Planning for Freedom; and Twelve other Essays and Addresses_](https://cdn.mises.org/Planning%20for%20Freedom%20and%20Twelve%20other%20Essays%20and%20Addresses_2.pdf) (1962), [_The Ultimate Foundation of Economic Science_](https://cdn.mises.org/Ultimate%20Foundation%20of%20Economic%20Science_3.pdf) (1962), [_Historical Setting of the Austrian School of Economics_](https://cdn.mises.org/Historical%20Setting%20of%20the%20Austrian%20School%20of%20Economics_3.pdf) (1969), [_Economic Policy: Thoughts for Today and Tomorrow_](https://cdn.mises.org/Economic%20Policy%20Thoughts%20for%20Today%20and%20Tomorrow_3.pdf) (1979), 

Во 1947 година е еден од основачите на _Mont Pelerin Society_, своевремено едно од најголемите друштва или организации, кое бeше и сеуште е промотор на политички и економски либерализам. Умира во 1973 година, во Њу Јорк, а зад него остава огромно научно наследство кое ќе служи како инспирација за идните слободарски генерации. 

**_Фридрих вон Хаек_** ([Friedrich August von Hayek](https://en.wikipedia.org/wiki/Friedrich_Hayek), 1899 - 1992) беше уште еден гигант на слободарската и класичната либерална мисла. Еден е од брилијантните ученици на Лудвиг вон Мисес, и достоен следбеник на Австриската економска школа. Добитник е на Нобеловата награда во областа на економските науки од 1974, која ја дели со Гунар Мирдал. Доналд Бодро, во својата книга [_The Essential Hayek_](https://www.fraserinstitute.org/sites/default/files/essential-hayek.pdf) (2014), накратко, во 70-тина страни ги воведува читателите во најбитните моменти од целокупното делување на Хаек. 

Од фундаментално значење за мислата и делото на Хаек се неговите увиди во улогата на _знаењето_ и _цените_. Хаек истакнува дека [знаењето](http://libertaniabackup.local/ekonomijata-i-znaenjeto/) нема исклучително научен карактер, туку она знаење кое е релевантно во животот на поединците е од локален карактер и има времено значење - _локално знаење_ (_local knowledge_). Од тука потекнува и фактот дека централните политички авторитети немаат капацитет, а често и немаат волја да располагаат со тоа знаење. Аналогно на тоа, тука паѓаат во вода сите обиди за централно уредување и планирање на економијата, затоа што не може да се земе во предвид ова знаење. Истото, доаѓа до израз во комплексната мрежа на огромен број на општествени односи, кои имаат строго децентрализиран и доброволен карактер. Цените, од друга страна се показатели, односно сигнали на тоа знаење. Без цени не е можна ефикасна алокација на ресурсите, затоа што тие се единествениот метод за комуникација на тоа знаење меѓу субјеките. Овие Хаекови увиди може да се пронајдат во неговата [_The Use of Knowledge in Society_](https://www.econlib.org/library/Essays/hykKnw.html) (1945), или преведено на македонски јазик [_Употреба на знаењето во општеството_](http://libertaniabackup.local/upotreba-na-znaenjeto-vo-opstestvoto-haek/) (2022).

Исто така од круцијално значење за делото на Хаек се неговите увиди во она што го нарекува _спонтан_ или _природен поредок_. [Спонтаниот општествен поредок](http://libertaniabackup.local/drzava-ili-dekonstrukcija-kritika-i-alternativa-na-drzava/) не е производ на централно-политички уредувања и регулации, туку истиот произлегува од поединечните делувања во рамки на општеството. Спонтаниот поредок е производ на слободно општество, во кое поединците слободно влегуваат во интеракции меѓу себе, без потреба од централен принуден арбитер (држава, влада, власт). Повеќе околу овој концепт може да се прочита во неговото дело [_Individualism and Economic Order_](https://cdn.mises.org/Individualism%20and%20Economic%20Order_4.pdf) (1948).

Не само што бил економист, Хаек во подоцнежните години од својата академска кариера, особено внимание посветил на правно-политичките и социолошките аспекти на феномените на држава, општество, идеи и промена. Во својата маестрална [_The Constitution of Liberty_](https://iea.org.uk/sites/default/files/publications/files/Hayek%27s%20Constitution%20of%20Liberty.pdf) (1960) разграничува што претставува слобода и принуда и ги поставува како антоними, т.е. помалку принуда - повеќе слобода и обратно. Исто така пишува за концептот на владеење на правото, и нуди критика на доминантниот модел на држава во Европа, и тоа _држава на благосостојба_. Во [_Law Legislation and Liberty_](https://libsa.files.wordpress.com/2015/01/hayek-law-legislation-and-liberty.pdf) (1973) пишува повеќе околу нормите и правото, и констатира дека нормите му претходат на правото, и истите се дело на спонтаниот поредок, додека правото е резултат на процесот на _озаконување_, во кое државата го има главниот збор. Дава и историски аспекти, како постојат норми или право, без да постои централизирана политичка, или принудна гаранција за исполнување на истото. 

Есеј од огромно значење за заживувањето на класичниот либерализам и секако огромната улога која идеите ја имаат во обликувањето на општествената реалност е [_Intellectuals and Socialism_](https://cdn.mises.org/Intellectuals%20and%20Socialism_4.pdf) (1949). Во есејот, Хајек ги согледува причините за успешноста на идеата на социјализмот во 19-тиот и 20-тиот век, како во Европа, така и во САД, и улогата на оние најгласните кои го подготвуваат теренот за актуелизација на идеите во јавни политики – [интелектуалците](http://libertaniabackup.local/fridrih-hajek-hrabrost-da-se-bide-utopist/?fbclid=IwAR18oad-_oiFgBLN03iobplG4dyy814THxnNkvDh5SwtdW3YxbJzwKHPqr8). Во секоја земја со силни социјалистичките тенденции во јавните политики, претходи фаза во која идеите го освојуваат интелектуалниот простор, а интелектуалците ги застапуваат пред јавноста и власта. Борбата на идеите, со која се формира доминантната идеолошката клима (_climate of opinion_) во едно општество, во која интелектуалците ја играат најголемата улога, секогаш претходи на политичкото одлучување. Хајек ја поставува тезата за општествена, политичка или институционална промена, поттикната од промена на начинот на размислување на поголемиот дел од населението, кои несомнено влијае врз делувањето на политичките елите, како и тоа дека истите елити се движат во рамки определени од јавноста, или барем најактивниот и најгласниот дел од јавноста.  

Може да се заклучи дека најпознато дело на Хаек е неговата книга [_The Road to Serfdom_](https://cdn.mises.org/Road%20to%20serfdom.pdf) (1944) на македонски јазик преведена како _Пат кон ропство_ (2011)_,_ за прв пат издаденa непосредно пред завршувањето на Втората светска војна. Во истата на аналитичен начин покажува како се поголемото мешање на државата во економијата и пошироките општествени процеси водат кон се поголемо узурпирање на слободата, и тоа во сите сфери на човековото живеење, не само во економските. Исто така, оваа книга, во пророчки дух, ги предвиде катастрофалните ефекти на социјализмот или комунизмот во Источна Европа и СССР.

Покрај споменатите дела, Хаек е автор и на голем број други дела како што се: [_The Sensory Order and Other Writings on the Foundations of Theoretical Psychology_](https://www.mises.at/static/literatur/Buch/hayek-the-sensory-order.pdf) (1952), [_The Denationalization of Money_](https://iea.org.uk/wp-content/uploads/2016/07/Denationalisation%20of%20Money.pdf) (1976), [_The Counter-Revolution of Science_](https://www.mises.at/static/literatur/Buch/hayek-the-counter-revolution-of-science.pdf) (1979), [_The Fatal Conceit : the Errors of Socialism_](https://www.mises.at/static/literatur/Buch/hayek-the-fatal-conceit.pdf) (1988), [_Why I Am Not a Conservative_](https://www.cato.org/sites/cato.org/files/articles/hayek-why-i-am-not-conservative.pdf) (1992).

Фридрих Хаек е несомнено една од најзначајните личности на слободарството, не само во 20-тиот век, туку и за целокупното негово историско и сегашно постоење. Неговата посветеност, храброст и трудољубивост и ден денес служи како пример за секој кој што сака да ги унапреди принципите на поединечна слобода.

## **_Анти-тоталитаризам и дистопизам_** 

По завршувањето на Втората светска војна, во Европа и во светот, се поголем замав заземаат анти-тоталитарни и про-слободарски автори и нивни движења. Постојат неколку автори кои оставиле печат во овој период и се од големо значење за слободарството. Иако дел од нив не биле експлицитно класични либерали или либертаријанци, она што ги вметнува во оваа слободарска идеолошка тенденција е нивната анти-тоталитарна поставеност и критиката кон тоталитаризмот, кој беше актуелен во десна форма како фашизам и агресивен национализам и лева форма, како социјализам, комунизам и централно планирање на економијата и општеството. 

**_Карл Попер_** ([Karl Raimund Popper](https://en.wikipedia.org/wiki/Karl_Popper), 1902 – 1994) е еден од тие автори, кои на голема врата ја промовира таа скептичност кон семоќни политички авторитетите. Попер бил општ и философ на знаење, но сепак дал силни увиди за политичката философија, од значење за либерализмот и слободата. Она што го вметнува во [_слободарскиот клуб_](https://iep.utm.edu/popp-pol/#:~:text=Popper's%20political%20thought%20would%20seem,embodiment%20of%20an%20open%20society) на дејци на 20-тиот век, се неговите творби и залагања за _разум_, _толеранција_, _ненасилство_ и _лична слобода_. 

Негово најзначајно дело во доменот на политичката философија е [_Open Society and its Enemies, and its Enemies_](https://t1.daumcdn.net/cfile/blog/2560B93B54DC265901?download) (1945). Книгата претставува заокружена академска критика на тоталитаризмот како широка идеолошка тенденција, која се појавува во различни форми низ историјата, а исто така и промоција на моделот на либерална демократија и идеите на [либерализмот](https://berlin.wolf.ox.ac.uk/lists/onib/thorsen/thorsen.pdf), сфатени во поширока смисла. Клучен концепт е оној на _отворено општество_ (_open society_). Концептот на отворено општество соодветствува со оној на слободно општество. Отворено општество е она во кое поединците имаат слобода или простор да донесуваат одлуки слободно, без принуда, во кое насилството е сведено на нужен минимум (од страна на државата) и во кое владее толеранција и разбирање за различноста на луѓето и нивните одлуки. Наспроти отвореното општество, Попер го позиционира _затвореното_, или она кое е колективистичко, племенско (трибалистичко), во кое поединците не се препознати како цел сами за себе, туку како сретство за постигнување на определени надпоединечни, племенски, колективни, или општествени цели. Во овие општества, колективот, авторитетот, табуата и традицијата имаат предност во однос на слободата, отвореноста и толерантноста. 

Книгата е фокусирана на историските поставки на тоталитаризмот, започнувајќи во времето на Платон, кого Попер го смета за философски татко на тоталитаризмот. Подоцна во историјата, концептот на затворени општества, го поврзува со тенденциите на марксизмот, историцизмот, утопизмот, фашизмот како и различните академските оправдувања за општествен инжињеринг. Повеќе околу критиката кон историцизмот и сличните Хегелови и Марксистички школи, Попер пишува во неговата [_The Poverty of Historicism_](https://archive.org/stream/in.ernet.dli.2015.190774/2015.190774.The-Poverty-Of-Historicism_djvu.txt) (1956).

Од друга страна, не може да се заклучи дека Попер бил либертаријанец или слободар во некоја потесна смила. Тоа е поради неговите заложби за определени социјални и едукативни функции, за кои Попер сметаше дека треба да бидат во доменот на државата, и подржуваше еден вид на економски интервенционизам. Иако, не е _ортодоксен либертаријанец_, неговите придонеси кон академското толкување на слободата и дотолкува повеќе, неговото учество во организации и движења кои ја промовираат слободата, се недвосмислени.

**_Џорџ Орвел_** ([Geogre Orwell](https://en.wikipedia.org/wiki/George_Orwell) (Eric Arthur Blair), 1903 – 1950) беше англиски писател, кој постигна светска слава со неговиот дистописки роман [_1984_](https://rauterberg.employee.id.tue.nl/lecturenotes/DDM110%20CAS/Orwell-1949%201984.pdf) (1949) и алегорискиот роман [_Animal Farm_](https://www.glossopdale.derbyshire.sch.uk/Learning_Experiences/Revision/Animal_Farm_Whole_Text.pdf) (1945). 

Во 1984, иако пишува за замислена земја Океанија, во која _Големиот брат_ е симбол на тотална контрола, истата е метафора за Советска Русија, во која своевремено, тоталитаризмот добивал се почиста форма. Контекстот е _мрачен_, постои масовно пратење на приватните животи на поединците, постои надворешен непријател, кој што треба да го оправда теророт на власта кон граѓаните, и секако таа власт е сеприсутна, и ги има пуштено своите _пипци_ длабоко во приватните домени од човеково живеење. Уште една силна метафора е _новоговорот_, со кој власта во Океанија воведува нов јазик, симбол за тоталитаризмот во својата најчиста или највисока форма. Тоталитарните владетели, имаат тенденција да го наметнуваат ставот дека историјата и иднината започнуваат со нив, а тоа, најдобро се прави во создавање и наметнување на нов јазик. Контролата врз вербалниот и пишаниот израз е највисокиот тип на контрола, која една тоталитарна власт може да го постигни. 

_Животинската фарма_ е кратка алегорија, во која Орвел пишува за _животинско општество_ во рамките на една фарма, во која животните се обидуваат да се организираат и да го отфрлат владеењето на фармерот, како и да воспостават општество во кое сите животни ќе бидат еднакви. Новото општество, во кое сите се или се претпоставува дека се _еднакви_, е полошо и од старото, а во него се наметнува диктатурата на свињата Наполеон. Фармата, претставува метафора на сите обиди со насилство да се смени определен режим, и секако, резултатите, кои скоро во сите случаи, се полоши, од она што било претходно. Дополнително, укажува на апсурдноста и невозможноста на целта на егалитаријанизмот. _Ослободената_ фарма, ја симболизира Советска Русија, по Октомвриската револуција, а свињата Наполеон - Јосеф Сталин. Орвел, на многу уникатен и примамлив начин, задира во сржта на тоталитаризмот, и успева да ја прикаже преку едноставна приказна. 

Иако самиот не се декларирал како слободар, либерал или либертаријанец, а често се поистоветувал како _демократски социјалист_ или _социјал-демократ_, неговата громогласна критика кон тоталитаризмот, и тоа најмногу кон _црвениот тоталитаризам_, и и тоа како дава за право да биде сместен помеѓу слободарите во 20-ти век. 

**_Хана Арент_** ([Hannah Arendt](https://en.wikipedia.org/wiki/Hannah_Arendt), 1906 – 1975) беше политички теоретичар, една од [највлијателните фигури](https://fee.org/articles/hannah-arendt-s-chilling-thesis-on-evil/?fbclid=IwAR0M2W78YB1JjAzPuXPF5hGBGWAI6_zRR4wIiTTusqP0y_cOQoLEiKL0Clw) во политичката философија и меѓу најпознатите критичари на тоталитаризмот во 20-ти век. Книга со која доживува светска слава е [_The Origins of Totalitarianism_](https://www.amazon.com/Origins-Totalitarianism-Hannah-Arendt/dp/0156701537?crid=24UDZAR2HIFCM&keywords=The+Origins+of+Totalitarianism&qid=1659121264&sprefix=the+origins+of+totalitarianism,aps,295&sr=8-1&linkCode=sl1&tag=feeonline-20&linkId=1de830911a442841ec5777267a543da5&language=en_US&ref_=as_li_ss_tl) (1951), преведена на македонски јазик како _Изворите на тоталитаризмот_ (2013), во која ги анализира најбитните елементи и заедничките содржатели на нацизмот и советскиот комунизам, како најеклатантни примери на тоталитаризам во 20-ти век. Го лоцира потеклото на тоталитаризмот, во развојот на империјализмот, растечкиот анти-семитизам, како и појавувањето на (квази) научниот расизам во претходниот - 19-ти век. Арент истакнува дека главниот адут кај тоталитарните идеологии е нивната способност да прикажат идеа која што ветува заштита од некаква надворешна и внатрешна опасност. Заменувањето на вистината со комфорна [лага](https://philosophynow.org/issues/148/The_Origins_of_Totalitarianism_by_Hannah_Arendt), целосната контрола на медиумите, како и фундаменталното загрозување на слободата на говор се инструменти со кои тоталитарните власти ја одржуваат, а во исто време и ја легитимираат својата власт и владеење. Главната состојка на секој тоталитаризам е насилството и стравот од насилство, означено со кованицата владеење на [терор](https://notevenpast.org/hannah-arendts-the-origins-of-totalitarianism/). 

Од друга страна според Арент, секој тоталитаризам подразбира и погодни општествени услови или _плодна почва_, во кој може да се развива, манифестирани во контексти исполнети со политичка нестабилност, тензија, и нормално финансиска несигурност. На почетокот и во првата половина на 20-ти век, постојат скоро совршени општествени прилики за развој на тоталитарните идеологии, првенствено во Европа, но и пошироко во светот.

Други нејзини дела од доменот на политичката философија се [_On Revolution_](https://ia800307.us.archive.org/22/items/OnRevolution/ArendtOn-revolution.pdf) (1963) и [_On Violence_](https://grattoncourses.files.wordpress.com/2019/12/hannah-arendt-on-violence-harcourt-brace-jovanovich-1969.pdf) (1970) во кои генерално е критички настроена кон насилството, обидите за општествено-политичка промена, како и владеење со помош на насилство. 

Арент, не се декларирала во политичко-идеолошка конотација (не била изричито либерал), но она што е сигурно и дава за право да биде сместена помеѓу слободарите во 20-тиот век е тоа дека била жесток противник и критичар на тоталитаризмот, како и сите режими кои ја потпираат својата власт на насилство, контрола и манипулација. И самата била со еврејско потекло и жртва на Холокаустот, од каде и доаѓа нејзиниот порив за анти-тоталитаризам.

**_Исаја Берлин_** ([Isaiah Berlin](https://en.wikipedia.org/wiki/Isaiah_Berlin), 1909 – 1997) беше руско-британски политички теоретичар, философ и историчар на идеи, познат и со големо влијание во 20-тиот век. Во поглед на политичките теории и философија, најзначајно негово дело е текстот _Two Concepts of Liberty_, дел од поголемиот есеј [_Four Essays On Liberty_](https://cactus.utahtech.edu/green/B_Readings/I_Berlin%20Two%20Concpets%20of%20Liberty.pdf) (1969). Во него Берлин пишува за двата концепти или перспективи на слобода. 

Првиот концепт на слобода го нарекува _негативна слобода_, или она што на македонски јазик би било _ослободеност_, или _liberty_, на англиски јазик. Негативната слобода означува слобода од принуда, од насилство и се поврзува со приватниот простор на делување на поединецот, и императивот за отсуство на државата или било кој механизам на принуда, од него. Овој концепт на слобода се поврзува со англо-саксонската либерална традиција. Тоа е онаа слобода која ја потенцираат слободарите, односно либертаријанците и соодветствува со _слобода од_. 

Позитивната слобода, од друга страна е она значење кое асоцира на _слобода за_, односно слобода да се учествува во донесувањето на колективни одлуки, или на англиски јазик _freedom_. Таа се надоврзува на демократијата, како механизам, кој гарантира учество на поединецот во донесувањето на политичките одлуки кои имаат ефект врз него. Позитивната слобода е еманација на борбата на човекот да учествува, како во изборот на политичките елити, така и во одлучувањето по повод најбитните прашања во општеството. Таа се поврзува со француската либерална традиција.

Дефинитивно Берлин бил [либерал](https://plato.stanford.edu/entries/berlin/), и тоа во некоја поширока конотација, а главно сведоштво за тоа е неговата критика на марксизмот и тоталитаризмот.

**_Монт Пелерин Друштвото_** ([Mont Pelerin Society](https://www.montpelerin.org/event/429dba23-fc64-4838-aea3-b847011022a4/websitePage:6950c74b-5d9b-41cc-8da1-3e1991c14ac5), 1947) претставува меѓународна организација составена од експерти во општествени науки - економисти, историчари и философи, создадена непосредно пред Втората светска војна. 

По војната, во која голем број од вредностите на Западната цивилизација беа поткопани, 36 академци беа поканети од страна на Фридрих Хаек, да се состанат во Монт Пелерин, Швајцарија, за да ги дискутираат состојбите и вербата во либерализмот преку различни размислувања и пракси. 

Главната цел на друштвото, била, и денес е, со помош на размена на гледишта помеѓу умови инспирирани од заеднички идеали и широки концепции, да придонеси кон зачувувањето и унапредувањето на слободното општество. 

Вредности врз кои се потпира друштвото се слобода на израз, слободен пазар и отворено општество. Помеѓу најистакнатите членови друштвото биле Фридрих Хаек, Милтон Фридман, Џејмс Бучанан, Карл Попер, Лудвиг вон Мисес, Бруно Леони, Питер Бетки, Вилхелм Ропке, Џорџ Стиглер и други.

Продолжува дел 2.

## **_Прочитај повеќе:_**

\- Eamonn Butler - [101 great liberal thinkers](https://iea.org.uk/wp-content/uploads/2019/08/Great-Liberal-Thinkers-Interactive.pdf) (2019),

\- Franz Oppenheimer - [_The State: Its History and Development Viewed Sociologically_](https://cdn.mises.org/The%20State%20Its%20History%20and%20Development%20Viewed%20Sociologically_2.pdf) (1908),

\- Никола Љ. Илиевски - [Франц Опенхајмер и генеза на државата](http://libertaniabackup.local/geneza-na-drzavata/) (2021),

\- Albert Jay Nock - [_Our Enemy, the State_](https://famguardian.org/Publications/OurEnemyTheState/OurEnemyTheState-byAlbertJKnock.pdf) (1935),

\- Симон Саревски - [Маргиналистичка револуција – 150 подоцна](http://libertaniabackup.local/marginalisticka-revolucija-150-godini-podocna/) (2021),

\- Peter J. Boettke - [_Austrian School of Economics_](https://www.econlib.org/library/Enc/AustrianSchoolofEconomics.html) (2019),

\- Никола Љ. Илиевски - [Лудвиг вон Мисес, Тесла на општествените науки](http://libertaniabackup.local/ludwig-von-mises-tesla-na-opstestvenite-nauki/) (2020),

\- Robert P. Marphy - [_Study Guide to Human Action_](https://cdn.mises.org/Study%20Guide%20to%20Human%20Action%20A%20Treatise%20on%20Economics_2.pdf) (2008),

\- Murray N. Rothbard - [_The Essential von Mises_](https://cdn.mises.org/The%20Essential%20von%20Mises_3.pdf) (1973),

\- Jörg Guido Hülsmann - [_Mises: The Last Knight of Liberalism_](https://cdn.mises.org/Mises%20The%20Last%20Knight%20of%20Liberalism_2.pdf) (2007).

\- Ludwig von Mises - [Praxeology](https://fee.org/articles/praxeology/) (1981),

\- Ludwig von Mises - [_Human Action_](https://cdn.mises.org/Human%20Action_3.pdf) (1949),

\- Ludwig von Mises - [_The Theory of Money and Credit_](https://cdn.mises.org/Theory%20of%20Money%20and%20Credit.pdf) (1912),

\- Ludwig von Mises - [_Nation, State, and Economy_](https://cdn.mises.org/Nation,%20State,%20and%20Economy_3.pdf) (1919),

\- Ludwig von Mises - [_Liberalism In The Classical Tradition_](https://cdn.mises.org/Liberalism%20In%20the%20Classical%20Tradition_3.pdf) (1927),

\- Ludwig von Mises - [_A Critique of Interventionism_](https://cdn.mises.org/Critique%20of%20Interventionism,%20A_3.pdf) (1929),

\- Ludwig von Mises - [_Bureaucracy_](https://cdn.mises.org/Bureaucracy_3.pdf) (1944),

\- Ludwig von Mises - [_Omnipotent Government: The Rise of the Total State and Total War_](https://cdn.mises.org/Omnipotent%20Government%20The%20Rise%20of%20the%20Total%20State%20and%20Total%20War_3.pdf) (1944),

\- Ludwig von Mises - [_Socialism: An Economic and Sociological Analysis_](https://cdn.mises.org/Socialism%20An%20Economic%20and%20Sociological%20Analysis_3.pdf) (1951),

\- Ludwig von Mises - [_The Anti-Capitalistic Mentality_](https://cdn.mises.org/The%20Anti-Capitalistic%20Mentality_3.pdf) (1956),

\- Ludwig von Mises - [_Planning for Freedom; and Twelve other Essays and Addresses_](https://cdn.mises.org/Planning%20for%20Freedom%20and%20Twelve%20other%20Essays%20and%20Addresses_2.pdf) (1962), 

\- Ludwig von Mises - [_The Ultimate Foundation of Economic Science_](https://cdn.mises.org/Ultimate%20Foundation%20of%20Economic%20Science_3.pdf) (1962),

\- Ludwig von Mises - [_Historical Setting of the Austrian School of Economics_](https://cdn.mises.org/Historical%20Setting%20of%20the%20Austrian%20School%20of%20Economics_3.pdf) (1969),

\- Ludwig von Mises - [_Economic Policy: Thoughts for Today and Tomorrow_](https://cdn.mises.org/Economic%20Policy%20Thoughts%20for%20Today%20and%20Tomorrow_3.pdf) (1979),

\- Donald J. Boudreaux - [_The Essential Hayek_](https://www.fraserinstitute.org/sites/default/files/essential-hayek.pdf) (2014),

\- Илија Васиљески - [Економијата и знаењето](http://libertaniabackup.local/ekonomijata-i-znaenjeto/) (2020),

\- Фридрих Хаек - [_Употреба на знаењето во општеството_](http://libertaniabackup.local/upotreba-na-znaenjeto-vo-opstestvoto-haek/) (2022),

\- Фридрих Хаек - Пат кон ропство (2011),

\- Никола Љ. Илиевски - [Стап или? Пристапи кон ред и поредок](http://libertaniabackup.local/drzava-ili-dekonstrukcija-kritika-i-alternativa-na-drzava/) (2020),

\- Никола Љ. Илиевски - [Фридрих Хајек: Храброст да се биде утопист](http://libertaniabackup.local/fridrih-hajek-hrabrost-da-se-bide-utopist/?fbclid=IwAR18oad-_oiFgBLN03iobplG4dyy814THxnNkvDh5SwtdW3YxbJzwKHPqr8) (2021),

\- Friedrich von Hayek - [_The Use of Knowledge in Society_](https://www.econlib.org/library/Essays/hykKnw.html) (1945),

\- Friedrich von Hayek - [_Individualism and Economic Order_](https://cdn.mises.org/Individualism%20and%20Economic%20Order_4.pdf) (1948),

\- Friedrich von Hayek - [_The Constitution of Liberty_](https://iea.org.uk/sites/default/files/publications/files/Hayek%27s%20Constitution%20of%20Liberty.pdf) (1960),

\- Friedrich von Hayek - [_Law Legislation and Liberty_](https://libsa.files.wordpress.com/2015/01/hayek-law-legislation-and-liberty.pdf) (1973),

\- Friedrich von Hayek - [_Intellectuals and Socialism_](https://cdn.mises.org/Intellectuals%20and%20Socialism_4.pdf) (1949),

\- Friedrich von Hayek - [_The Road to Serfdom_](https://cdn.mises.org/Road%20to%20serfdom.pdf) (1944)

\- Friedrich von Hayek - [_The Sensory Order and Other Writings on the Foundations of Theoretical Psychology_](https://www.mises.at/static/literatur/Buch/hayek-the-sensory-order.pdf) (1952),

\- Friedrich von Hayek - [_The Denationalization of Money_](https://iea.org.uk/wp-content/uploads/2016/07/Denationalisation%20of%20Money.pdf) (1976),

\- Friedrich von Hayek - [_The Counter-Revolution of Science_](https://www.mises.at/static/literatur/Buch/hayek-the-counter-revolution-of-science.pdf) (1979),

\- Friedrich von Hayek - [_The Fatal Conceit : the Errors of Socialism_](https://www.mises.at/static/literatur/Buch/hayek-the-fatal-conceit.pdf) (1988), 

\- Friedrich von Hayek - [_Why I Am Not a Conservative_](https://www.cato.org/sites/cato.org/files/articles/hayek-why-i-am-not-conservative.pdf) (1992),

\- [Karl Popper: Political Philosophy](https://iep.utm.edu/popp-pol/#:~:text=Popper%27s%20political%20thought%20would%20seem,embodiment%20of%20an%20open%20society),

\- Karl Popper - [_Open Society and its Enemies, and its Enemies_](https://t1.daumcdn.net/cfile/blog/2560B93B54DC265901?download) (1945),

\- Karl Popper - [_The Poverty of Historicism_](https://archive.org/stream/in.ernet.dli.2015.190774/2015.190774.The-Poverty-Of-Historicism_djvu.txt) (1956), 

\- Dag Einar Thorsen - [The Politics of Freedom: A Study of the Political Thought of Isaiah Berlin and Karl Popper, and of the Challenge of Neoliberalism](https://berlin.wolf.ox.ac.uk/lists/onib/thorsen/thorsen.pdf) (2011), 

\- Geogre Orwell - [_1984_](https://rauterberg.employee.id.tue.nl/lecturenotes/DDM110%20CAS/Orwell-1949%201984.pdf) (1949),

\- Geogre Orwell - [_Animal Farm_](https://www.glossopdale.derbyshire.sch.uk/Learning_Experiences/Revision/Animal_Farm_Whole_Text.pdf) (1945),

\- Lawrence W. Reed - [Hannah Arendt’s Chilling Thesis on Evil](https://fee.org/articles/hannah-arendt-s-chilling-thesis-on-evil/?fbclid=IwAR0M2W78YB1JjAzPuXPF5hGBGWAI6_zRR4wIiTTusqP0y_cOQoLEiKL0Clw) (2022),

\- James Reynolds - [The Origins of Totalitarianism by Hannah Arendt](https://philosophynow.org/issues/148/The_Origins_of_Totalitarianism_by_Hannah_Arendt) (2022),

\- Cali Slair - [Hannah Arendt’s The Origins of Totalitarianism](https://notevenpast.org/hannah-arendts-the-origins-of-totalitarianism/) (2015),

\- Хана Арент - _Изворите на тоталитаризмот_ (2013),

\- Hannah Arendt - [_The Origins of Totalitarianism_](https://www.amazon.com/Origins-Totalitarianism-Hannah-Arendt/dp/0156701537?crid=24UDZAR2HIFCM&keywords=The+Origins+of+Totalitarianism&qid=1659121264&sprefix=the+origins+of+totalitarianism,aps,295&sr=8-1&linkCode=sl1&tag=feeonline-20&linkId=1de830911a442841ec5777267a543da5&language=en_US&ref_=as_li_ss_tl) (1951),

\- Hannah Arendt - [_On Revolution_](https://ia800307.us.archive.org/22/items/OnRevolution/ArendtOn-revolution.pdf) (1963),

\- Hannah Arendt - [_On Violence_](https://grattoncourses.files.wordpress.com/2019/12/hannah-arendt-on-violence-harcourt-brace-jovanovich-1969.pdf) (1970),

\- Isaiah Berlin - [_Four Essays On Liberty_](https://cactus.utahtech.edu/green/B_Readings/I_Berlin%20Two%20Concpets%20of%20Liberty.pdf) (1969),

\- [Isaiah Berlin](https://plato.stanford.edu/entries/berlin/),

\- [Mont Pelerin Society](https://www.montpelerin.org/event/429dba23-fc64-4838-aea3-b847011022a4/websitePage:6950c74b-5d9b-41cc-8da1-3e1991c14ac5).

**_Голема благодарност до Википедија_**
