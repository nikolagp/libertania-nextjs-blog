---
title: 'Школа Џон Галт: предавање на тема Радикален капитализам'
date: 2019-11-11T00:00:00.000Z
author: Default Author
category: новости
coverImage: IMG_9919-scaled.jpg
---

На 5 ноември на Школата за објективизам - Џон Галт во Битола, се одржа второто предавање _Радикален Капитализам_ од страна на Никола Илиевски, еден од организаторите на школата и докторанд на политички науки.

Никола Илиевски ги воведе студентите во тоа што значи капитализам, неговата поставеност врз човековите права на живот, слобода и сопственост, како и улогата на државата во капиталистичко општество. Понатаму, беа изложени и основните премиси на _leissez - fair_ капитализмот, како и потребата за ограниченост на државата и таканаречен _економски секуларизам_. По предавањето следеше дискусија за видовите на капитализмот, како и типологизацијата која ја дава Ранд за човекот во денешните општествени односи, на _producer, looter_ и _parasite._  

Следната сесија ќе се одржи на 12 ноември, а наместо предавање ќе се организира работилницата _Лидерски атлас_.
