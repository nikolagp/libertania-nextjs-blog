---
title: "Aнархизам индивидуалистички"
date: 2022-03-31
categories: 
  - "блог"
  - "tekstovi"
---

Анархизмот е феномен кој се појавува при крајот на 18-ти и 19-ти век, во Европа и во Америка, како вид на анти-државни и анти-системски движења, философии, ставови и култури. Во 19-ти век ја добива својата _модерна форма_, но истиот имплицитно може да се поврзи со учења кои датираат од минатото. Имплицитни анархистички теории или философии се оние кои во кои творците и напишаното не се поистоветени како анархизам, анархија или анархист, но фактички изразеното е анархизам, анархија и анархист, или во најмала рака се поставува оправдување, возможност или визија за бездржавие.

Пред да се премине кон поконкретни видови на анархизам, потребно е да се потенцира на анархизам, сфатен во повеќе смисли, и тоа _академска_ или _теоретска смисла_, во смисла на _општествено движење_ или _општествен активизам_, _културолошка смисла_, сфатен како _контра_ или _суб-култура_, како и поединечен став на _своеглавост_, _радикалност_, па дури и _бунтовност_. Во овој текст фокусот ќе биде на анархизмот низ таа _академска призма_, дополнително претставен од повеќе школи, традиции, дејци, но и различни форми на организирање во анархистичките активистички движења.

## Архо-анархизам

Анархизмите пред 19-тиот век не биле експлицитно _анархистички_, затоа што терминот се популаризира подоцна во 19-ти век. Но она што ги прави анархистички, иако имплицитно, е дозата на скептичност кон оправданоста на постоењето на државата, па дури и непосреден анти-етатизам кои ги содржат.

**_Лао Цу_** и неговата традиција на Таоизам, заснована уште пред нашата ера, може да се смета за првата анархистичка и слободарска, иако во имплицитна смисла. Анархизмот во традицијата на Таоизам, во античка Кина, се темели на изразениот _анти-државен_ став и промовирање на философијата на _не-владеење_. Овие принципи се на линија на анархистичките, со заеднички содржател во одбивањето да се биде субјект и објект на практикување на (политичка) власт, односно да се биде неутрален и рамнодушен кон државата. _Лао Цу_, кој уште пред нашата ера во Кина, ја изразувал својата философија на невладеење може да го добие ептитет на **_архо-анархист_**.

## Ренесансен анархизам

**_Етјен де Ла Боети_** ([Étienne de La Boétie](https://en.wikipedia.org/wiki/%C3%89tienne_de_La_Bo%C3%A9tie), 1530-1563) француски магистрат, поет и политички теоретичар, во 16-тиот век, својот цврст анти-етатистички, односно анти-државен став, го изразува во неговото, своевремено _утописко_ дело [_Discourse on Voluntary Servitude_](https://oll.libertyfund.org/title/kurz-the-discourse-of-voluntary-servitude) (1576) (Француски: _Discours de la servitude volontaire_). Тој истакнувал дека тиранијата е резултат на доброволно потчинување, и може да се укини ако луѓето одбијат да им се покорат на авторитетите над нив. Неговиот анархизам може да го наречеме **_ренесансен анархизам_**. 

Исто така, тука треба да се спомене и **_Џерард Винстенли_** ([Gerrard Winstanley](https://en.wikipedia.org/wiki/Gerrard_Winstanley), 1609 – 1676), заедно со неговата [_The Law of Freedom in a Platform_](https://theanarchistlibrary.org/library/gerrard-winstanley-the-law-of-freedom-in-a-platform) (1652) и движењето [_Diggers_](https://theanarchistlibrary.org/library/george-woodcock-anarchism).

## Романтичарски анархизам

**_Утопискиот_** или [**_романтичарскиот_**](https://wordsworth.org.uk/blog/2015/10/04/william-godwin-political-justice-anarchism-and-the-romantics/) **_анархизам_** на **_Вилијам Годвин_** ([William Godwin](https://en.wikipedia.org/wiki/William_Godwin), 1756 – 1836) следи кон крајот на 18-ти и почеток на 19-ти век. Исто така Годвин може да се смета за еден од основоположниците на **_индивидуалистичкиот анархизам_** или **_философскиот анархизам_**. Негово најпознато дело е [_Enquiry Concerning Political Justice_](https://theanarchistlibrary.org/library/godwin-political-justice#toc3). Годвин ја истакнува клучната измама, одржувана од властите, дека _државната контрола_ е неопходна за да [функционира човековото општество](https://wordsworth.org.uk/blog/2015/10/04/william-godwin-political-justice-anarchism-and-the-romantics/). Познат е и по неговиот индивидуализам, констатирајќи дека „општеството не е ништо повеќе од собир на поединци“, додека пак „власта е злобна, узурпација врз поединечните судови и поединечната свест за човештвото“. Во неговата _политичка правда_ изјавува дека поединците, а не државата, можат најдобро да им служат на своите потреби. Исто така сметал дека општествено-политичката промена може најдобро да настапи постепено или [_градуелно_](https://oll.libertyfund.org/title/godwin-an-enquiry-concerning-political-justice-vol-i), како резултат на слободни комуникации во мали заедници, што значи дека иако бил романтик, радикал и можеби утопист, не бил револуционер, а дополнително хорорите на Француската буржоаска револуција служеле како поттик за оформување и изразување на неговите ставови во неговото творештво.

<figure>

![](https://upload.wikimedia.org/wikipedia/commons/thumb/a/a8/William_Godwin_by_Henry_William_Pickersgill.jpg/1280px-William_Godwin_by_Henry_William_Pickersgill.jpg)

<figcaption>

Вилијам Годвин (wikipedia.org)

</figcaption>

</figure>

Индивидуалистички анархизми се сите оние анархизми кои во својот дискурс и анализа започнуваат со поединецот и неговата слобода, a во поглед на теоретските поставки, следат методолошкиот индивидуализам. Meтодолшкиот индивидуализам сугерира дека анализирајќи ги луѓето може да се научи за општеството, но не и обратно. Скоро секогаш индивидуалистичкиот анархизам оди рака под рака со слободата на изборите на поединците, плодовите на нивниот труд (или сопственост) и слободниот пазар, како метод на регулација на општествените односи. Она што суштински ги разликува индивидуалистичките анархизми од левите анархизми е нивната перспектива кон сопственоста, и односот на истата со државата. А она што ги разликува овие анархизми, од нивната современа и надоградена верзија - анархо-капитализам, е перспективата за функционирање на економијата. Секако, суштествено тие се поблиски со анархо-капитализмот, отколку со левите комунистички и колективистички видови на анархизам, иако често се декларирале како леви и учествувале во светски левичарски организации како [_Првата интернационала_](https://en.wikipedia.org/wiki/International_Workingmen%27s_Association).

<figure>

![](https://upload.wikimedia.org/wikipedia/commons/thumb/d/de/Individualist_anarchism_flag.svg/1280px-Individualist_anarchism_flag.svg.png)

<figcaption>

Знаме на анархизмот индивидуалистички (wikimedia.org)

</figcaption>

</figure>

## Мутуализам

Кога станува збор за индивидуалистичкиот анархизам, може да се започне со **_Пјер Жозеф Прудон_** ([Pierre-Joseph Proudhon](https://en.wikipedia.org/wiki/Pierre-Joseph_Proudhon), 1809 – 1865), и неговата философија, теорија, идеологија и активизам наречен [**_мутуализам_**](https://www.libertarianism.org/articles/what-mutualism). Мутуализмот претставуваше силна [инспирација](http://libertaniabackup.local/prudon-islobodarskiot-socijalizam/) за развој на теориите на анархизам, како и за појавата на _индивидуалистичкиот анархизам_ во Америка. Исто така Прудон е еден од првите активисти кои сам се декларирал како _анархист_ (покрај останатите определби како _социјалист_ и _федералист_), страсно творел и ги промовирал овие гледишта за алтернативна реалност и патот кон неа. Meѓу најпознатите дела на Прудон се [_What is property?_](https://www.marxists.org/reference/subject/economics/proudhon/property/) (1840), [_The Federative Principle_](https://theanarchistlibrary.org/library/pierre-joseph-proudhon-the-principle-of-federation) (1863), [_What is Government? What is God?_](https://theanarchistlibrary.org/library/pierre-joseph-proudhon-what-is-government-what-is-god) (1849) и [_System of Economical Contradictions: or, The Philosophy of Poverty_](https://www.marxists.org/reference/subject/economics/proudhon/philosophy/) (1846). За разлика од доминантните социјалистички тенденции, [Прудон е протагонист на замена на политиката со економија](http://libertaniabackup.local/prudon-islobodarskiot-socijalizam/), централизацијата со децентрализација, колективноста со индивидуалност, и авторитетот со слобода. Прудон има доста контроверзен став кон приватната сопственост, поврзувајќи ја со експлоатација и нерамномерна распределба на ресурсите во општеството. Најголемиот дел од конфликтот е насочен кон каматите и рентите, како цени на кредитите и земјата, сметани за незаслужен приход на капиталистите и плод на капиталот. Позната е неговата фраза, која ја овековечува во неговото најпознато дело _Што е сопственоста?_ – _сопственоста е кражба_. Но сепак, тој не е тотален непријател на сопственоста (за разлика од комунистите и колективистичките анархисти), и промовира таканаречената _лична сопственост_, производ на човековиот труд, неопходна за независност и достоинствен живот на секој поединец, поистоветувајќи ја со слобода (сопственоста е слобода). Прудон инспирирал плеада на мислители и активисти, кои дополнително го градат анархизмот и анти-етатизмот како широка идеолошка тенденција..Помеѓу листата на француски анархисти од 19-ти век, заслужено место зазема и **_Анселм Белегариг_** ([Anselme Bellegarrigue](https://en.wikipedia.org/wiki/Anselme_Bellegarrigue), 1813 – 1869), со истакнување на мотото _Бездржавието е поредок_ (Anarchy is order), во неговата [_Anarchy, a Journal of Order_](https://theanarchistlibrary.org/library/anselme-bellegarrigue-the-world-s-first-anarchist-manifesto). Неговото анархистичко учење е на линија на индивидуалистичкиот анархизам, со елементи на мутуализам, под влијание на Прудон.

<figure>

![](https://upload.wikimedia.org/wikipedia/commons/thumb/e/ea/Portrait_of_Pierre_Joseph_Proudhon_1865.jpg/1024px-Portrait_of_Pierre_Joseph_Proudhon_1865.jpg)

<figcaption>

Пјер Жозеф Прудон (wikipedia.org)

</figcaption>

</figure>

## Егоизам

Меѓу највлијателните дејци на **_индивидуалистичкиот анархизам_** од 19-ти век е и германскиот философ **_Макс Штирнер_** ([Max Stirner](https://en.wikipedia.org/wiki/Max_Stirner), 1806 – 1856). Тој во неговата [_The Ego and its Own_](https://www.marxists.org/reference/archive/stirner/ego-and-its-own.htm#p1s231) (1844)_,_ ја објаснува теоријата на [**_егоизам_**](https://scholarworks.calstate.edu/downloads/td96k299d), која своевремено претставуваше радикална и контроверзна теорија, дотолку повеќе со неговата општествена реалност, претставена како _унии на ега_ (_union of egos_), во рамки на пост-државна алтернатива. 

Помеѓу _егоистите_ инспирирани од Штирнер, треба да се спомене и **_Џон Хенри Мекеј_** ([John Henry Mackay](https://en.wikipedia.org/wiki/John_Henry_Mackay), 1864 – 1933), кој исто така делувал во Германија кон крајот на 19-ти и почеток на 20-ти век. Негово најпознато дело е фикцијата [_The Anarchists: A Picture of Civilization at the Close of the Nineteenth Century_](https://theanarchistlibrary.org/library/john-henry-mackay-the-anarchists-a-picture-of-civilization-at-the-close-of-the-nineteenth-centu) (1891).

## Прото-анархо-капитализам

**_Пазарниот анархизам_**, или своевиден _прототип_ на современиот **_анархо-капитализам_**, може да се пронајде и во творештвото на белгискиот економист **_Густав де Молинари_** ([Gustave de Molinari](https://en.wikipedia.org/wiki/Gustave_de_Molinari), 1819 – 1912). Молинари во средината на 19-ти век го уредувал списанието _Journal des Economistes_, во кое ги објавувал своите не толку популарни ставови, па дури и помеѓу тогашните заговорници на слободен пазар, како што бил и Фредерик Бастиат (Бастија) ([Frédéric Bastiat](https://en.wikipedia.org/wiki/Fr%C3%A9d%C3%A9ric_Bastiat), 1801 – 1850). Истите се поистоветуваат со оправдување на возможноста за општество во кое нема држава и во кое сите услуги кои ги дава државата - државниот сервис, со посебен осврт на услугата на безбедност и заштита од агресија, се обезбедени од приватни субјекти, кои функционираат врз доброволна основа и во пазарни услови. Визијата, односно идеотелијата на Молинари за бездржавно општество е многу слична со онаа на современите анархо-капиталисти. Негови познати текстови се: [_Protection and Restrictions on Free Trade_](https://oll.libertyfund.org/page/oll-reader-87) (1853), [_За производството на безбедност_](http://libertaniabackup.local/za-proizvodstvoto-na-bezbednost/) или [_The Production of Security_](https://mises.org/library/production-security-0) (1849) и [_Of the Liberty of Government_](https://oll.libertyfund.org/title/molinari-boll-53-gustave-de-molinari-of-the-liberty-of-government-1849) (1849).

<figure>

![](https://upload.wikimedia.org/wikipedia/commons/f/fe/Gustave_de_Molinari.jpg)

<figcaption>

Густав де Молинари (wikipedia.org)

</figcaption>

</figure>

## Пацифистички анархизам

**_Лав Толстој_** ([Leo Tolstoy](https://en.wikipedia.org/wiki/Leo_Tolstoy#Religious_and_political_beliefs), 1828 – 1910), познатиот руски литературен класик, кој творел во 19-ти век, бил пропоненет на **_христијански анархизам_** или [**_пацифистички анархизам_**](https://theanarchistlibrary.org/library/george-woodcock-anarchism). Темели на овој вид на анархизам се безусловен пацифизам и ненасилство во општествените односи, отфрлање на сите политички авторитети и признавање само авторитетот на Бог. Клучни текстови за овој вид на анархизам, чиј автор е Толстој се [_The Kingdom of God Is Within You_](https://theanarchistlibrary.org/library/leo-tolstoy-the-kingdom-of-god-is-within-you) (1894),  и Leo Tolstoy - [_The Slavery Of Our Times_](https://theanarchistlibrary.org/library/leo-tolstoy-the-slavery-of-our-times) (1900). 

**_Густав Ландауер_** ([Gustav Landauer](https://en.wikipedia.org/wiki/Gustav_Landauer), 1870 – 1919) е исто така _пацифистички анархист_, кој бил дополнително инспириран од делото на Штирнер и индивидуалистичкиот анархизам. Неговиот анархизам, често е поистоветуван со [**_мистичен анархизам_**](https://www.utpjournals.press/doi/abs/10.3138/cjh.7.3.309?journalCode=cjh), и тоа најчесто поради неговите религиозни и метафизички поставки. Најпознато дело на Ландауер е [_Anarchism in Germany_](https://theanarchistlibrary.org/library/gustav-landauer-anarchism-in-germany).

## Англо-амерички лев пазарен анархизам

Kaj **_американските анархисти_**, заговорници на **_философски_**, **_индивидуалистички_** и **_пазарен_ анархизам**, исто така и **_пазарен социјализам_**, од крајот на 19-ти век, секако вредни да се напоменат се **_Џошуа Ворен_** ([Josiah Warren](https://en.wikipedia.org/wiki/Josiah_Warren), 1798 – 1874) и [**_Хенри Девид Торо_**](http://libertaniabackup.local/individualizam-i-transcendentalizam-henri-dejvid-toro-i-umetnosta-na-neposlusnosta/) ([Henry David Thoreau](https://en.wikipedia.org/wiki/Henry_David_Thoreau), 1817 – 1862). Анархизмот и аболиционизмот на Торо е од морална природа и се манифестира со непослушност, отфрлање и заобиколување на политичките авторитети, а дополнително неговите анархистички ставови можат да се согледаат во неговата [_За должноста на граѓанинот да биде непослушен_](https://okno.mk/node/11457) или [_Civil Disobedience_](https://xroads.virginia.edu/~Hyper2/thoreau/civil.html). Ворен, од друга  страна беше инспириран од мутуализмот на Прудон. Исто така и **_Френсис Дешвуд Тенди_** (Francis Dashwood Tandy - 1867–1913) бил **_индивидуалистички анархист_**, **_волунтарист_** и **_мутуалист_**. Негово најпознато е дело е [_Voluntary Socialism_](https://theanarchistlibrary.org/library/francis-dashwood-tandy-voluntary-socialism#toc3) (1896)**_Уберон Херберт_** ([Auberon Herbert](https://en.wikipedia.org/wiki/Auberon_Herbert), 1838 – 1906) беше англиски писател и истакнат индивидуалист кој делуваше во втората половина на 19-тиот и почетокот на 20-тиот век, член на групата наречена „Voluntaryists” која стоеше позади принципите на [доброволност и отсуство на секакво насилство](https://oll.libertyfund.org/page/rc-herbert1) во општествените односи. Херберт може да се смета за родоначалник на философијата на **_волунтаризам_**, која се темели на [принципот на само-поседување](https://oll.libertyfund.org/quote/auberon-herbert-s-aim-is-to-destroy-the-love-of-power-and-the-desire-to-use-force-against-others-1897), [_доброволна влада_](https://www.jstor.org/stable/40752232) и недвосмислено [спротивставување](https://oll-resources.s3.us-east-2.amazonaws.com/oll3/store/titles/1026/0545_Bk.pdf) на секаков вид на насилство. Може да се прочита повеќе за неговите принципи во неговите [_A Plea for Voluntaryism_](https://oll.libertyfund.org/page/rc-herbert1) (1906) и [_The Right and Wrong of Compulsion by the State and Other Essays_](https://oll.libertyfund.org/title/herbert-the-right-and-wrong-of-compulsion-by-the-state-and-other-essays-1978-ed) (1885).

<figure>

![](https://upload.wikimedia.org/wikipedia/commons/thumb/2/2a/Benjamin_D._Maxham_-_Henry_David_Thoreau_-_Restored_-_greyscale_-_straightened.jpg/1024px-Benjamin_D._Maxham_-_Henry_David_Thoreau_-_Restored_-_greyscale_-_straightened.jpg)

<figcaption>

Хенри Дејвид Торо (wikipedia.org)

</figcaption>

</figure>

Списанието **_Liberty_**, кое се издаваше во Америка кон крајот на 19-тиот и почетокот на 20-тиот век беше познато по својата _пазарно социјалистичка_ и _aнархистичка_ содржина, а активисти, теоретичари и претприемачи како [**_Лисандер Спунер_**](http://libertaniabackup.local/lisander-spuner/) ([Lysander Spooner](https://en.wikipedia.org/wiki/Lysander_Spooner), 1808 – 1887), **_Бенџамин Такер_** ([Benjamin Tucker](https://en.wikipedia.org/wiki/Benjamin_Tucker), 1854 – 1939) и други, биле помеѓу неговите уредници и редовни автори. Истите служат како силна инспирација за слободарското или либертаријанското и дотолку повеќе анархо-капиталистичкото движење, кое ќе се појави во втората половина на 20-тиот век. Нивните дела ќе остават печат во аналитичката анархистичка мисла, како што се [_The Law of Intellectual Property_](https://oll.libertyfund.org/title/spooner-the-law-of-intellectual-property-1855) (1855), [_No Treason: The Constitution of No Authority_](https://oll.libertyfund.org/title/spooner-no-treason-no-vi-the-constitution-of-no-authority-1870) (1867), [_Natural Law, The Science Of Justice_](https://cdn.mises.org/Left%20and%20Right_3_1_7.pdf?token=sIltQy8R) (1882) на Спунер и [_State Socialism and Anarchism_](https://theanarchistlibrary.org/library/benjamin-r-tucker-state-socialism-and-anarchism) (1888) на Такер. Од посебно значење за овој анархизам е ликот и делото на Лисандер Спунер, кој бил заколнат анархист и непријател на државата. Спунер исто така бил и аболиционист, претприемач и правник. Тој ја започнал првата приватна пошта во САД ([American Letter Mail Company](https://en.wikipedia.org/wiki/American_Letter_Mail_Company)), која беше затворена од _законски причини_, односно по повод неговите антагонизми со власта. Најпозната е неговата критика на американскиот Устав, како своевиден репрезент на американската држава и неговото потенцирање на недостаток на _поединечна согласност_ на граѓаните во Америка, во процесот на негово создавање и потпишување. Спунер изјавува дека уставот не може да ги обврзи оние кои не го потпишале, а секој акт е обврзувачки само за оние кои ја дале својата согласност за негово стапување во сила, и никако поинаку. Интересно е тоа што и Такер и Спунер, како и мутуалистите, се декларирале како социјалисти и левичари, но секогаш цврсто се дистанцирале од доминантниот тип на _државен социализам_, како и други видови на _социјалистички етатизам_. Такер и Спунер биле членови на _Првата интернационала_, за која ќе стане повеќе збор во делот посветен на левиот анархизам.

<figure>

![](https://upload.wikimedia.org/wikipedia/commons/thumb/d/d3/LysanderSpooner2_%28cropped%29.jpg/1280px-LysanderSpooner2_%28cropped%29.jpg)

<figcaption>

Лисандер Спунер (wikipedia.org)

</figcaption>

</figure>

## Анархизам без придавки и додавки

Во истиот период, кон крајот на 19-ти век, во Америка делувала и **_Волтарин де Клер_** ([Voltairine de Cleyre](https://en.wikipedia.org/wiki/Voltairine_de_Cleyre), 1866 – 1912), која била маркантна женска анархистичка фигура, која се обиде да ги отфрли сите [префикси](http://dwardmac.pitzer.edu/Anarchist_Archives/bright/cleyre/amertrad.html) - [**_анархизам без придавки_**](https://theanarchistlibrary.org/library/anarchism-w-o-adjectives), но нејзината философија може практично да се поистовети со _индивидуалистичкиот анархизам_. За нејзините ставови, може повеќе да се види во нејзиното дело [_Anarchism & American Traditions_](http://dwardmac.pitzer.edu/Anarchist_Archives/bright/cleyre/amertrad.html) (1909).

<figure>

![](https://upload.wikimedia.org/wikipedia/commons/thumb/6/6a/Voltairine_de_Cleyre_%28Age_35%29.jpg/1024px-Voltairine_de_Cleyre_%28Age_35%29.jpg)

<figcaption>

Волтарин де Клер (wikipedia.org)

</figcaption>

</figure>

## Анти-етатизам

На почетокот на 20-тиот век, анархизмот, иако имплицитно, може да се поврзи со делото на германскиот социолог и лекар, а самопрогласен лев либерал **_Франц Опенхајмер_** ([Franz Oppenheimer](https://en.wikipedia.org/wiki/Franz_Oppenheimer), 1864 – 1943). Предмет на истражување и пишување на Опенхајмер е [генезата на државата](http://libertaniabackup.local/geneza-na-drzavata/), нејзината насилна, изнудувачка и освојувачка природа, која ја објаснува во својата [_The State: Its History and Development Viewed Sociologically_](https://mises.org/library/state-its-history-and-development-viewed-sociologically) (1926). Опенхајмер издвојува два метода за задоволување на човековите потреби и желби, и тоа _политички начин_, кој е поврзан со принуда и насилно одземање, и _економски начин_, поврзан со труд и доброволна размена. Државата, според Опенхајмер е организација на политичките начини.Kaj анти-етатистите, исто така треба да се спомене и **_Алберт Џеј Нок_** ([Albert Jay Nock](https://en.wikipedia.org/wiki/Albert_Jay_Nock), 1870 – 1945), еден од првите американци што се декларирал како **_слободар_** или **_либертаријанец_** и неговата недвосмислена критика на државата во [_Our Enemy, the State_](https://mises.org/library/our-enemy-state-2) (1935). Џеј Нок е познат по базичната дистинкцијата која ја прави помеѓу она што претставува _општествена моќ_ и она што претставува _политичка моќ_. Општествената е моќта на човекот над природата, додека политичката, е моќ на човекот над човекот. Опенхајмер и Џеј Нок силно влијаеле покасно врз делото и активизмот на Мареј Ротбард, а посебно нивните теории за настанување и природа на државата.

## Француски хипи анархизам

**_Емили Арманд_** ([Émile Armand](https://en.wikipedia.org/wiki/%C3%89mile_Armand), 1872 – 1962) беше влијателен француски анархист, индивидуалист и _либертин_, заговорник на широка поединечна слобода, која не опфаќа само слобода во политичка смисла, туку и културолошка и [_сексуална слобода_](https://theanarchistlibrary.org/library/emile-armand-anarchist-individualism-and-amorous-comradeship). Најпознато дело од него е  [_Anarchist Individualism and Amorous Comradeship_](https://theanarchistlibrary.org/library/emile-armand-anarchist-individualism-and-amorous-comradeship) (1959). 

**_Алберт Либертад_** ([Albert Libertad](https://en.wikipedia.org/wiki/Albert_Libertad), 1875 – 1908) беше исто така француски индивидуалистички анархист, познат по тоа што го основа списанието  _L'Anarchie_. Негово дело е поемата [_Obsession_](https://www.marxists.org/archive/libertad/1898/obsession.html) (1898), во која ги изразува своите _анти-државни_, _анти-буржујски_ и _анти-морални ставови_. 

**_Хан Ринер_** ([Han Ryner](https://en.wikipedia.org/wiki/Han_Ryner#The_individualist_anarchism_of_Han_Ryner), 1861 – 1938) e уште еден француски индивидуалист анархист, автор на делото [Mini-Manual of Individualism](https://theanarchistlibrary.org/library/han-ryner-mini-manual-of-individualism) (1905)

## Современ лев пазарен анархизам

Во 20-ти и 21-ви век продолжува традицијата на индивидуалистичкиот или пазарниот анархизам, во голема мера поради активноста на [_Center for a Stateless Society (C4SS)_](https://c4ss.org/about). Центарот претставува американски тинк тенк и медиум со мисија „да ја објасни и одбрани идеата за општествена соработка без агресија, опресија и централна власт.“ Исто така активен во изучување и промоција на анархизмот е и [_Molinari Institute_](https://praxeology.net/molinari.htm), кој го носи своето име во чест на Гистав де Молинари. 

Од анархистичките дејци може да се издвојат **_Карл Хес_** ([Karl Hess](https://en.wikipedia.org/wiki/Karl_Hess), 1923 – 1994), **_Гери Чартиер_** ([Gary Chartier](https://en.wikipedia.org/wiki/Gary_Chartier), 1966 - ), како и Давид С. Дамато. Хес претставува маркантна фигура, која идеолошки лутала, за на крај да го прифати анархизмот и слободарството како идеологија со која може да се поистоветува. Познат е неговиот есеј [_The Death of Politics_](https://mises.org/library/death-politics) (1969), кој може да послужи како еден од основните текстови за запознавање со слободарството и анархизмот. Хес исто така може да се смета за анархо-капиталист, поради истакнувањето на овој термин во своите текстови, но и поради неговата инспирираност од Ротбард, Ејн Ранд, како и други анархисти, радикални капиталисти и побoрници за слободен пазар. Чартиер е познат по неговото дело _Anarchy and Legal Order: Law and Politics for a Stateless Society_ (2013). Вистинско четиво за современиот лев пазарен анархизам претставува [_Markets Not Capitalism Individualist Anarchism Against Bosses, Inequality, Corporate Power, and Structural Poverty_](http://radgeek.com/gt/2011/10/Markets-Not-Capitalism-2011-Chartier-and-Johnson.pdf) (2011), кое е збирка на есеи, уредени од Гери Чартиер и Чарлс Џонсон, кои ја објаснуваат и претставуваат теоријата на овој анархизам, во современо издание. Длабок увид во разбирањето и типологијата на анархизмот, прави и **_Дејвид Остерфелд_**, со неговата [_Freedom, Society, and the State: An Investigation into the Possibility of Society without Government_](https://cdn.mises.org/Freedom,%20Society,%20and%20the%20State_6.pdf) (1986).

## Автархизам

**_Роберт Лефевре_** ([Robert LeFevre](https://en.wikipedia.org/wiki/Robert_LeFevre#Bibliography), 1911 – 1986) е уште еден слободар и имплицитен анархист, кој дал свој придонос кон анархизмот, сфатен како широка идеолошка тенденција, или поконкретно кон индивидуалистичкиот анархизам. Може да се смета за основач на [**_автархизмот_**](https://libertarianism.fandom.com/wiki/Autarchism), кој претставува политичка философија, основана на принципите на поединечна слобода, отфрлање на политичката власт и елиминација на владата во корист на _само-владеењето_, од каде што и потекнува името. Негови дела се [_This Bread is Mine_](https://fee.org/media/30390/lefevre-robert-thisbreadismine.pdf) (1960), [_The Nature of Man and His Government_](https://cdn.mises.org/The_Nature_of_Man_and_His_Government.pdf) (1959), [_The Fundamentals of Liberty_](https://archive.org/details/LeFevre-TheFundamentalsOfLiberty/page/n5/mode/2up) (1988) и [_The Philosophy of Ownership_](https://cdn.mises.org/The%20Philosophy%20of%20Ownership_2.pdf) (1966).

## Агоризам

**_Семјуел Едвард Конкин 3-ти_** ([Samuel Edward Konkin III](https://en.wikipedia.org/wiki/Samuel_Edward_Konkin_III), 1947 – 2004) е основоположник на **_агоризмот_**, како вид на анархистичка политичка философија. Според Конкин, „целта на агоризмот е [агората](https://kopubco.com/pdf/An_Agorist_Primer_by_SEK3.pdf) (плоштад). Општеството на отворен пазар, скоро неизвалкано од кражби, напади и измами, колку што може поблиску до слободно општество. Слободно општество е она во кое секој од нас може да ги задоволи своите субјективни вредности без насилен судир со останатите.” Дополнително Конкин предлага заобиколување на државните институции, неизлегување на избори и префрлање на целата економија во сива, па дури и во црна зона, која не може да биде предмет на оданочување или регулација - _контра-економија_ ([_counter-economics_](https://libertarianism.fandom.com/wiki/Counter-economics)). Најпознато негово дело е [_An Agorist Primer_](https://kopubco.com/pdf/An_Agorist_Primer_by_SEK3.pdf) (2008).

## Заклучни согледувања

Индивидуалистичкиот анархизам претставува идеолошки склоп од слични теории, активизми и ставови кон општествената и посакуваната алтернативна реалност, која се темели на методолошки индивидуализам, ненасилство во општествените односи, поединечен избор и права на сопственост. Силно се противи на секаков вид на политичко централизирано организирање на општеството, но дополнително се противи и на _рентите_ и _каматите_, како незаслужен доход на земјопоседниците и капиталистите. Тоа потекнува од неговата економска основаност и оправданост со _трудовата теорија на вредноста_, која вредноста ја аспектира низ призма на трудот посветен на истата. Токму оваа економска теорија, претставуваше заедничка нишка со социјализмот и марксизмот, од каде можеби потекнува и самодекларирањето на овие анархисти како левичари и социјалисти, и покрај несогласувањето со поголемиот дел од марксистичките теоретски поставки. Во однос на својата идеотелија, индивидуалистичкиот анархизам можеби потфрли во описот на функционирање на тоа алтернативно општество, иако се наоѓаат поставки за федерално и децентрализирано функционирање на општеството, општествени односи базирани врз поединечна согласност и слободен пазар како апсолутен регулатор на тие односи. Не треба да се заобиколи и фактот што повеќето индивидуалистички анархизми не беа воопшто револуционерни, т.е. не предлагаа општествена промена со користење на метод на насилство, туку напротив, адаптиран е методот на ненасилна и реформска промена, и покрај радикалниот карактер на самата идеа.

Разликата помеѓу индивидуалистичкиот (современиот пазарен) анархизам и анархо-капитализмот, во однос на _идеотелијата_, односно целта кон која се стреми идеологијата, скоро и да не е видлива. Но она што ги разликува е економската теорија, врз која се темели идеологијата, што во случајот на левиот пазарен анархизам е _трудовата теорија на вредноста_, додека пак анархо-капиталистите, своето економско оправдување го темелат врз _Австриската економска школа_ и традицијата на Мисес, Менгер и Хаек. Дополнително, _пазарните анархисти_, често се декларираат како левичари, го критикуваат капитализмот, како репресивно економско уредување, но промовираат слободен пазар и општествени односи втемелени врз поединечна согласност и ненасилство. Од друга страна, анархо-капиталистите користат различен дискурс, кој е антагонистички настроен кон левицата, а во нивен фокус е капитализмот, како израз на човековата слобода и неговите избори во рамките на општеството.

Индивидуалистичкиот анархизам играл огромна улога во развојот на анархистичкото творење и делување, дополнително имал огромно влијание врз појавата на современите слободарски теории и активизми, а дотолку повеќе на анархо-капитализмот.

### Прочитај повеќе

\- Albert Jay Nock - [_Our Enemy, the State_](https://mises.org/library/our-enemy-state-2); 

\- Albert Libertad - [_Obsession_](https://www.marxists.org/archive/libertad/1898/obsession.html);

\- Auberon Herbert - [_A Plea for Voluntaryism_](https://oll.libertyfund.org/page/rc-herbert1);

\- Auberon Herbert - [_The Right and Wrong of Compulsion by the State and Other Essays_](https://oll.libertyfund.org/title/herbert-the-right-and-wrong-of-compulsion-by-the-state-and-other-essays-1978-ed);

\- Benjamin Tucker - [_State Socialism and Anarchism_](https://theanarchistlibrary.org/library/benjamin-r-tucker-state-socialism-and-anarchism); 

\- David Osterfeld - [_Freedom, Society, and the State: An Investigation into the Possibility of Society without Government_](https://cdn.mises.org/Freedom,%20Society,%20and%20the%20State_6.pdf);

\- Émile Armand - [_Anarchist Individualism and Amorous Comradeship_](https://theanarchistlibrary.org/library/emile-armand-anarchist-individualism-and-amorous-comradeship);

\- Étienne de La Boétie - [_Discourse on Voluntary Servitude_](https://oll.libertyfund.org/title/kurz-the-discourse-of-voluntary-servitude);

\- Francis Dashwood Tandy - [_Voluntary Socialism_](https://theanarchistlibrary.org/library/francis-dashwood-tandy-voluntary-socialism#toc3); 

\- Franz Oppenheimer - [_The State: Its History and Development Viewed Sociologically_](https://mises.org/library/state-its-history-and-development-viewed-sociologically);

\- Gary Chartier - _Anarchy and Legal Order: Law and Politics for a Stateless Society_;

\- Gary Chartier & Charles W. Johnson - [_Markets Not Capitalism Individualist Anarchism Against Bosses, Inequality, Corporate Power, and Structural Poverty_](http://radgeek.com/gt/2011/10/Markets-Not-Capitalism-2011-Chartier-and-Johnson.pdf);

\- Gerrard Winstanley - [_The Law of Freedom in a Platform_](https://theanarchistlibrary.org/library/gerrard-winstanley-the-law-of-freedom-in-a-platform);

\- Густав де Молинари - [_За производството на безбедност_](http://libertaniabackup.local/za-proizvodstvoto-na-bezbednost/);

\- Gustave de Molinari - [_Of the Liberty of Government_](https://oll.libertyfund.org/title/molinari-boll-53-gustave-de-molinari-of-the-liberty-of-government-1849);

\- Gustave de Molinari - [_Protection and Restrictions on Free Trade_](https://oll.libertyfund.org/page/oll-reader-87);

\- Gustave de Molinari - [_The Production of Security_](https://praxeology.net/GM-PS.htm); 

\- Gustav Landauer - [_Anarchism in Germany_](https://theanarchistlibrary.org/library/gustav-landauer-anarchism-in-germany);

\- Han Ryner - [_Death of Politics_](https://mises.org/library/death-politics);

\- Henry David Thoreau - [_Civil Disobedience_](https://xroads.virginia.edu/~Hyper2/thoreau/civil.html);

\- Хенри Девид Торо -  [_За должноста на граѓанинот да биде непослушен_](https://okno.mk/node/11457);

\- John Henry Mackay - [_The Anarchists: A Picture of Civilization at the Close of the Nineteenth Century_](https://theanarchistlibrary.org/library/john-henry-mackay-the-anarchists-a-picture-of-civilization-at-the-close-of-the-nineteenth-centu);

\- Josiah Warren - [_Manifesto_](https://theanarchistlibrary.org/library/josiah-warren-manifesto); 

\- Karl Hess - [_Death of Politics_](https://mises.org/library/death-politics);

\- Kristian Pr'Out -  [_Egoism and the Post-Anarchic: Max Stimer's New Individualism_](https://scholarworks.calstate.edu/downloads/td96k299d);

\- Leo Tolstoy - [_The Kingdom of God Is Within You_](https://theanarchistlibrary.org/library/leo-tolstoy-the-kingdom-of-god-is-within-you);

\- Leo Tolstoy - [_The Slavery Of Our Times_](https://theanarchistlibrary.org/library/leo-tolstoy-the-slavery-of-our-times);

\- Lysander Spooner - [_Natural Law, The Science Of Justice_](https://cdn.mises.org/Left%20and%20Right_3_1_7.pdf?token=sIltQy8R);

\- Lysander Spooner - [_No Treason: The Constitution of No Authority_](https://oll.libertyfund.org/title/spooner-no-treason-no-vi-the-constitution-of-no-authority-1870);

\- Max Stirner - [_The Ego and its Own_](https://www.marxists.org/reference/archive/stirner/ego-and-its-own.htm#p1s231);

\- Pierre-Joseph Proudhon - [_The Federative Principle_](https://theanarchistlibrary.org/library/pierre-joseph-proudhon-the-principle-of-federation);

\- Pierre-Joseph Proudhon - [_What is Government? What is God?_](https://theanarchistlibrary.org/library/pierre-joseph-proudhon-what-is-government-what-is-god);

\- Pierre-Joseph Proudhon - [_What is property?_](https://www.marxists.org/reference/subject/economics/proudhon/property/);

\- Robert LeFevre - [_The Fundamentals of Liberty_](https://archive.org/details/LeFevre-TheFundamentalsOfLiberty/page/n5/mode/2up);

\- Robert LeFevre - [_The Nature of Man and His Government_](https://cdn.mises.org/The_Nature_of_Man_and_His_Government.pdf);

\- Robert LeFevre - [_The Philosophy of Ownership_](https://cdn.mises.org/The%20Philosophy%20of%20Ownership_2.pdf);

\- Robert LeFevre - [_This Bread is Mine_](https://fee.org/media/30390/lefevre-robert-thisbreadismine.pdf);

\- Rudolph Rocker - [_Pioneers of American Freedom: Origin of Liberal and Radical Thought in America_](https://libcom.org/files/Rocker%20-%20Pioneers%20of%20American%20Freedom.pdf); 

\- Voltairine de Cleyre - [_Anarchism & American Traditions_](http://dwardmac.pitzer.edu/Anarchist_Archives/bright/cleyre/amertrad.html);

\- William Godwin - [_Enquiry Concerning Political Justice_](https://theanarchistlibrary.org/library/godwin-political-justice#toc3).

**_Голема благодарност до википедија_****:**

**\-** [Individualist anarchism](https://en.wikipedia.org/wiki/Individualist_anarchism), wikipedia,

\- [Individualist anarchism in the United States](https://en.wikipedia.org/wiki/Individualist_anarchism_in_the_United_States), wikipedia- [Individualist anarchism in Europe](https://en.wikipedia.org/wiki/Individualist_anarchism_in_Europe), wikipedia
