---
title: Приказна за еден роб
date: 2020-06-03T00:00:00.000Z
categories:
  - блог
  - prevodi
tags:
  - класичен-либерализам
  - минимална-држава
  - приказна-за-еден-роб
  - редистрибутивна-правда
  - роберт-нозик
coverImage: Boshko_Ft-Template.png
---

Роберт Нозик во неговата култна книга Анархија, Држава, Утопија ([_Anarchy, State & Utopia_](https://drive.google.com/file/d/1Qh1MJfk-2wuWfWgWVqkEIOY-2teqUzUh/view)) постави еден мисловен ескперимент со цел го поттикне читателот да размислува за природата на државата, слободата и ропството. Мисловниот експеримент е всушност приказна за еден роб во девет фази. А додека ја читате, пробајте да замислите дека токму Вие се робот oд истата. Приказнава е следна:  

### **Прва фаза**

Замислете си дека навистна Вие сте роб. Слуга и сопственост на ужасно свиреп и брутален господар кој со сила и телесна казна Ве приморува да работите за него. Ве буди среде ноќ и Ве камшикува, секогаш кога ќе посака.  

### **Втота фаза**

Замислете си дека на Вашиот Господар малку му се стоплило срцето и сега Ве камшикува, казнува, тепа и брутално се изживува врз Вас само доколку прекршите некое од воспоставените правила (на пр. не ја исполните работната квота или го прекршите рокот за извршување на работата). Срцето толку му омекнало, што замислете си, Ви дава и малку слободно време да си посветите себе си.  

### **Трета фаза**

Замислeте дека сте дел од една поголема група робови; поданици и слуги на истиот тој Господар, и тој врз основа на одреден принцип кој е прифатлив за сите Вас, одлучува како ќе ги распредели добрата, земајќи ги предвид вашите потреби и заслуги.  

### **Четврта фаза**

Замислете си дека срцето на Господарот омекнало уште малку и сега Ви дава и време да одморите. Напорно сте работеле за него три дена во неделата, па останатите четири Ви ги подарува и остава да бидат Ваши да правите што Ви душата милува.  

### **Петта фаза**

Замислете си сега дека Господарот на своите робови, меѓу кој сте и Вие, им дозволил да го напуштат и да одат во блискиот град. И, наместо кај него, да работат каде сакаат и да си заработуваат сами. Меѓутоа, предуслов за оваа великодушност на Господарот е да му предадете 3/7-ни од заработката, токму во името на оние три дена седмично во кои сте работеле за него. Од друга страна, замислете си, Господарот си го задржува правото да Ве повика назад во негова служба, доколку се јави некоја вонредна ситуација или војна. И дополнително, Господарот си го задржува правото да го зголеми или намали Вашиот дел од заработката на кој тој полага право и треба да му се предаде. Исто така, забранува и некој опасни активности на своите робови кои можат да го загрозат неговиот приход. \[на пр. алпинизам, банџи џампинг, пушење цигари, алкохол и сл.\]  

### **Шеста фаза**

Замислете си, еве да речеме сите 10 000 робови од Вашата група добиваат од Господарот право на глас, освен Вие, т.е право да донесат заедничка одлука или право сами да одлучат: што во нивната заедница ќе Ви дозволат, а што ќе ви забранат и сл. Исто така, Господарот им дава право да одлучат колкав дел од вашата заработка ќе ви се одземе, и секако, за што таа ќе се искористи. Замислете сега дека Господарот така се договорил со вас 10 000 робови да во Договорот пишува дека овој милосреден акт на доброволен пренос на правото на глас и некаква форма на власт не може да се повлече. Тоа значи дека Вие сега имате 10 000 господари место 1 или подобро 1 господар со 10 000 глави. Можеби тие 10 000 ќе бида по љубезни од едниот од почетокот кој ве тепаше, но сепак се Ваши господари.  

### **Седма фаза**

Замислете си дека и во оваа фаза се уште немате право на глас, но можете или Ви е дозволено да дискутирате со 10 000 други луѓе и да ги убедувате и уверувате да донесат одлуки или да изгласаат насоки кои на некој начин Ве засегаат Вас. Така тие одат на гласање во една куќа, специјално конструирана за таа потреба, и гласаат за насоките кои покриваат огромен дел од нивните овластувања.  

### **Осма фаза**

Замислете си дека како знак на признание на Вашиот општествено-корисен придонес во дискусиите, оние 10 000 луѓе Ви  дозволиле и Вие да гласате. Но, ако и само ако за некое прашање се 5000 наспроти 5000, па така, Вашиот глас решаваат да се чува во коверт и да важи ако и само ако при гласањето излезе нерешено. Но, нерешено, никогаш не излегло. И Вашиот коверт никогаш не го отвараат.  

### **Девета фаза**

Замислете си како сега имате право на глас. Вашиот глас веќе не се чува во плико. Напротив, се става во гласачката кутија заедно со нивните гласови. Но, како и во претходната фаза, доколку се изедначени во гласовите, Вашиот глас можеби и може да пресуди и одлучи. Во секоја спротивна ситуација, тој воопшто не влијае на исходот.  

<figure>

![](images/prikazna-za-eden-rob.jpg)

<figcaption>

Извор: www.raptisrarebooks.com

</figcaption>

</figure>

Нозик на крај од приказната нѐ повикува да си го поставиме следново прашање: во која фаза од еден до девет, оваа приповетка стана нешто друго освен сказна за еден роб?  Поточно; во која фаза сказната престана да биде сказна за еден роб?   

Овој мисловен експеримент нѐ поттикнува да ги преиспитаме сите наши сознанија за природата на данокот, функцијата на државата и власта и вредноста на слободата. Ова Нозиково прашање буди неверојатно жив скептицизам спрема секоја форма на етатизам, колективизам, државна пропаганда и сл., па затоа, ова завршно прашање на Нозик безмалку и никогаш не се поставува.  

За повеќе информации во поглед на политичко - филозофските идеи на Роберт Нозик може да видите во:

[Бошко Караџов - Минархистичката слобода и (ре) дистрибутивната правда: кон етичките премиси на Нозиковиот анархизам](https://karadzovbosko.wordpress.com)  

Слободниот превод на Приказната за еден роб од англиски јазик е на:
