---
title: >-
  10 книги за да разберете зошто социјализмот е смртен непријател на слободата
  (бонус: бесплатна е-книга)
date: 2021-11-09T00:00:00.000Z
category: преводи
author: Default Author
coverImage: libertania-10-knigi.jpg
---

_Прочитајте кои било две или три од овие препорачани книги и ќе разберете повеќе историја, економија и филозофија отколку што некој социјалист би сакал да знаете_

Големата библиотека на Александрија во Египет е прославена по најголемата збирка текстови во античкиот свет. Некои проценки велат дека бројот е дури 400.000.

Но, тоа е малку во споредба со 170 милиони предмети во најголемата светска збирка на книги на нашето време, Конгресната библиотека во Вашингтон.

Една славна реченица на Томас Џеферсон гласи: „_Не можам да живеам без книги_“. Не можам ни јас. Затоа, одвреме-навреме уживам да им предложам нешто на пријателите и семејството.

Со неодамнешното оживување на социјалистичката идеологија ширум светот, поважно е од кога било луѓето да разберат за што се работи. Тоа е подмолен отров кој уби десетици милиони низ повеќе децении. Добро место за почеток е оваа бесплатна е-книга: [XYZ на социјализмот](https://fee.org/resources/the-xyz-s-of-socialism/).

Секој љубител на слободата треба да има своја колекција на книги на оваа тема. Тоа вклучува неколку тома кои објаснуваат зошто социјализмот е смртен непријател на слободата. За таа цел, еве неколку многу добри што ги препорачувам:

1. Дали Исус бил социјалист? од Лоренс В. Рид
2. Ѓаволот и Карл Маркс: Долгиот марш на смртта, измамата и инфилтрацијата на комунизмот од Пол Кенгор
3. Случај против социјализмот од Ранд Пол
4. Хитлер, Бог и Библијата од Реј Комфорт
5. Разоткривање на Хауард Зин: Откривање на лажната историја што создаде генерација против Америка од Мери Грабар
6. Политички неточниот водич за комунизмот од Пол Кенгор
7. Политички неточниот водич за социјализмот од Кевин Вилијамсон.
8. Социјализмот како секуларна верба: модерна глобална историја од Андреј Знаменски
9. Рај на Земјата: Подемот, падот и задгробниот живот на социјализмот од Џошуа Муравчик
10. Човечка акција од Лудвиг фон Мизес

Во своето најславно дело, „Човечка акција“, големиот австриски економист Мизес напиша:

„_Човек кој избира помеѓу пиење чаша млеко и чаша раствор од калиум цијанид, не избира помеѓу два пијалоци; тој избира меѓу животот и смртта. Општество кое избира помеѓу капитализам и социјализам не избира помеѓу два општествени системи; избира помеѓу општествена соработка и распаѓање на општеството_“.

Правилниот избор мора да започне со спознавање на вистината. Прочитајте кои било две или три од овие препорачани книги и ќе разберете повеќе историја, економија и филозофија отколку што некој социјалист би сакал да знаете.

_Автор на текстот е Lawrence Reed и истиот првично објавен во El American со наслов [10 Books to Understand Why Socialism is Liberty’s Mortal Enemy](https://elamerican.com/10-books-socialism-liberty-enemy/)_.

Преводот на македонски јазик е од Никола Г. Петровски.
