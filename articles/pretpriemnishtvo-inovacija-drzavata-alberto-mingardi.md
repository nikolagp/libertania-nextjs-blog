---
title: 'Претприемништво, иновација и државата: Разговор со Алберто Мингарди'
date: 2022-01-04T00:00:00.000Z
tags:
  - акционерски-капитализам
  - алберто-мингарди
  - вредноста-на-се
  - држава
  - иновација
  - капитализам
  - мариана-мацукато
  - правичен-удел
  - претприемништво
  - стејкхолдерски-капитализам
  - теорија-на-маргинална-корисност
coverImage: Мингарди-scaled.jpg
category: разговори
---

Алберто Мингарди е извршен директор на [Институт Бруно Леопи](https://www.brunoleoni.it/). Тој е вонреден професор по историја на политичка мисла во IULM универзитетот во Милан и претседателски научник по политичка теорија во Универзитетот Чапман. Тој има докторирано политички науки на универзитетот во Павиа и има уредено критички изданија Томас Хоџскин, Херберт Спенсер и Вилфредо Парето. Со Диадре Н. МеКлоски ја има напишани [Митот за претприемачката држава](https://www.amazon.com/Myth-Entrepreneurial-State-Deirdre-McCloskey/dp/1630692093). Нашиот Симон Саревски поразговара со него за претприемништво и иновација, државата, системот и секако Маријана Мацукато.

**Симон Саревски**: Политичарите постојано ни велат дека богатите на го плаќат својот „правичен удел“. Барак Обама отиде чекор понапред велејќи ни дека „Ако имате бизнис, вие не го изградивте. Некој друг го овозможил тоа“. Колкав е правичниот удел и зошто сме толку занесени со него?

**Алберто Мингарди**: Ова не враќа се до средниот век и потрагата по „правична цена“. Но тоа е друга основна грешка: ние постојано се обидуваме да ја „морализираме“ економијата. Па така таа треба да го „препознае“ правичниот придонес од минатото, треба да ги награди луѓето во однос на она што го заслужуваат или можеби да им помогне во однос на нивните потреби. Ова не е она што треба да го очекуваме од економијата. Пазарот е a-cephalic, ненасочен рпоцес преку кој ресурсите се алоцираат да им го дадат на луѓето она штог о сакаат во одреден момент. Тој треба да биде суден според тоа колку успева да ја исполни оваа цел, а не како машина која ќе им даде на луѓето колку вредат.

Тоа е логиката на училницата: вие ги тестирате студентите, оние кои учеле најмногу треба да бидат наградени со највисока оценка. Но општеството не е училница. Ние треба да му довериме на стопанството да произведе „рангирање на вредни индивиду“, но поскромно да ги организираме оскудните ресурси за да задоволат што е можно повеќе од потребите на луѓето.

**Симон Саревски**: Акционерски наспроти стејкхолдерски капитализам – зошто вториот станува се попупарен во денешно време? Зарем нема да го придуши претприемачкиот дух и напредокот?

**Алберто Мингарди**: Стејкхолдерскиот капитализам е популарен поради неколку причини. Една од тие е што во денешно време не е популарно да се каже дека вие не го сакате капитализмот, меѓутоа да се предложи да се „реформира“, што всушност значи да се задржи одредена форма на приватна сопственост но не и повеќето слободи за случување договр е. Тоа е така бидејќи по 1989 година тешко е да се аргументира дека капитализмот „не успеа“ и дека социјализмот ќе триумфира. Затоа беше и потребна промената во реториката.

Друга причина е што стејкхолдерскиот капитализам со себе носи и дијагноза на зло од капитализмот која е многу привлечна за луѓето. Таа го претставува капитализмот како со како социјален контекст во кој односите се високо конфликтни (работници наспроти капиталисти, мултинационални претпријатија наспроти дрржавата, итн) и предлага начин да се решат тие конфликти и да се создаде смирен економски систем. Така, на еден начин, го надградува идеалот на социјалниот конфликт за едно општество во кое веќе нема видливи знаци на „класна војна“.

Но друга причина е тоа што историскиот триумф на капитализмот им предложи на многумина дека капиталистичките претпријатија се многу ефикасни, оттаму, зошто да не се бара од нив да прават повеќе? Зошто нивото на нивно дејствување да биде ограничено на потрагата по профит? Зарем не треба тие исто така да ја заштитат планетата, да ја исчистата животната средина, итн? Па така, стејкхолдерскиот капитализам бара безусловна верба во претпријатијата. Но во исто време и ги поткопува бидејќи не присилува сите нас да се движиме од строго дефинираните мерки поврзани со потрагата по профит кон различни, прилично недефенирани мерки, кои барем на краток ро создаваат простор за поголема дискрециона моќ од страна на извршните директори и менаџерите.

**Симон Саревски**: Маријана Мацукато во нејзиниот бестселер „Вредноста на се“ тврди дека „создавачите на вредност„ од приватниот сектор не ги заслужуваат целосно добивките. Затоа, потребно е да „создадеме капитализам кој функционира за сите нас“. Зошто е тоа така и дали е тоа целата вистина? Можеби поважно, ако е тоа така, како може да го поправиме системот?

**Алберто Мингарди:** Се сочувстувам со една од поентите на Мацукато: не сметам дека ние треба да ги обожуваме претприемачите и бизнисмените како херои. Секој производ, секоја услуга, секоја иновација произлегува по една историја на производи, услуги и иновации и на некој начин е должна на минатото. Јеф Безос паметно вели дека без измислувањето на поштенската марка од страна на Роуланд Хил тој немаше да може да го развие Амазон – и е во право.

Секако е вистина дека сите бизниси се на некој начин повеќе колективни претпријатија отколку што честопати им се придава и многу луѓе придонесуваат за нивниот успех. Но (а) сите овие луѓе не се пред се „владата“; (б) како што кажав претходно, економските одлуки не се донесени за да се оддаде почит на минатото туку за да се справиме со несигурностите на иднината.

**Симон Саревски**: Ни се вели дека работи за кои ретко помислуваме дека имаат некавква владина заслуга (како интернетот, ГПС, доперниот екран, на пример) ги должиме на „претприемачката држава“. Што е проблематично со едно такво тврдење?

**Алберто Мингарди**: Од една страна мислам дека веќе го одговорив ова. Но дури и историски гледано тврдењата како оние на Мацукато се проблематични. Нејзината клучна идеја е „насоченоста“. Таа не тврди (како што е секако разумно) дека одредено трошење од страна на државата резултирало со технолошки напредок кој исто така им користел на потрошувачите и на приватниот сектор. Таа тврди дека државата (односно, одредени бирократи кои ја водат големата машинерија) „открија“ пазар, дека ја предвидоа иднината и затоа иновацијата на ГПС за воени цели всушност „ја заслужува заслугата“ за УБЕР, комерцијална апликација која ја користи достапната технологија за да им понуди на луѓето одредена услуга.

**Симон Саревски**: Повторно, авионите се производ на Големата Војна, лепливвите ленти и радарот на Втората Светска војна. Па, зарем немаше ли без одредени инвестиции од страна на претприемачката држава да останеме без одредени технологии, барем не толку рано колку што беа изумени?

**Алберто Мингарди**: Ние не знаеме. Историјата можеме да ја раскажуваме само како што ја знаеме, и навистина војната ја стимулираше иновацијата: Но исто така и отворањето на трговијата и пошироката поделба на трудот и научните револуции. Па така, не е потребно да имаме поголема војска денеска ако сакаме иновативно општество утре. Во некоја смисла, може да кажеме дека Мацукато сака да ја довери иновацијата на владите не затоа што тие секогаш се добри во дискриминацијата помеѓу различни проекти туу едноставно затоа што државата има поголеми џебови, и оттаму тие нема да ги намалат истражувачките програми кои нема да ги исполнат нивните ветувања. Ова се сведува на тоа да се каже дека ние имаме неограничени средства и можеме да ги финансираме сите истражувачки идеи, тогаш ние ќе можеме да имаме голема жетва на иновации. Ова претпоставува дека државното трошење нема опортунитетен трошок: што и да извадите од џебовите на луѓето за да им го дадете на државните бирократи ќе биде добро.

**Симон Саревски**: Пред 150 години Карл Менгер, таткото на Австриската економска школа, го реши парадоксот кој ги мачеше класичните економисти. Оттаму доаѓа прашањето зошто Мацукато ја предизвикува теоријата на маргинална корисност?

**Алберто Мингарди**:  По се изгледа дека Мацукато мисли дека отркивањето на маргиналната корисност не беше вистински научно откритие туку дел од идеолоши план да се киднапираат општествата од страна на пазарно ориентираните еономисти. Тоа е чуден начин на справување со поимот на маргинална корисност, кој беше откриен од економисти кои всушност не беа, вклучувајќи го и Карл Менгер, „пазарни фундаменталист“.

Но тоа е исто така и интелектуална грешка. Економијата гелда напред, не е водена од минатото, иако се разбира сите настани во минатото генерираат ограничувања важни за секој избор во сегашноста. Економската одлука сам по себе е прашање на очекувана маргинална корисност или маргинален производ и очекуван опортунитетен трошок. Во [Вредноста на се](https://www.amazon.com/Value-Everything-Making-Taking-Economy/dp/1541758242/ref=sr_1_1?crid=3W39NYVJDB7SF&keywords=The+Value+of+Everything&qid=1640079646&sprefix=the+value+of+everything+%2Caps%2C164&sr=8-1) Мацукато предложува вреднување на инпутите и аутпутите по среден наместо по маргинален производ или маргинална корисност. Таа тврди дека „цените на иновативните производи не ги претставуваат колективните придонеси на производите за кои се расправа“. Секако дека не ги претставуаат, и тие не треба: „колективното придонесување“ е во минатото, не во инднината. Претприемачите со прави мислат на тоа како да ја одредат цената на она што го произведуваат мислејќи на преференциите на луѓето кога добрата или услугите кои тие ги произведуваат ќе бидат достапни на пазарот. На економскиот проблем категорично не му се дава „правично признание“ на оној кој прв развил одредена техника, на пример. Ова е соодветна логика за цитирање во труд, а не за производи на пазар.

**Симон Саревски**: Јавен избор, приватен избор, објективна вредност и објективно добро... Дали е идеалот технократска претприемачка држава која ќе ја води иновацијата и претприемништвото, или барем подобриот избор?

**Алберто Мингарди**: Еднаш многу одамна пазарните економист го осудија ‘буржоаскиот социјализам’. Тоа всушност знаечеше привилегии од типот кои можете да ги видите во (централно) планирана економија чии бенефити им се предаваат на малкумина, богати ‘подружници капиталисти’. Ова би било ‘истражувачки’ социјализам кој не сум убеден дека би бил подобар.

Идејата не е да се измени кое било зло на пазарната економија за да им се помогне на ‘оставените’, туку да се менаџира економијата одгоре надолу.

Зошто не умре централното планирање со смртта на комунизмот од пред три децении? Некој може да тврди дека дури и неговата популарност се зголеми во последниве децении, како кај левицата така и кај десницата.

**Алберто Мингарди**: Тоа е многу важно прашање. Делумно, претпоставувам дека одговорот лежи во политичките поттици: моќните луѓе сакаат да останат моќни и да станат уште помоќни. Овој наратив е во согласност со потребите. Сепак, делумно, проблемот е од друг вид: основната економска вистина на кооридинацијата која овозможува преку пазарот, без оглед на личните интереси на луѓето (“не од добронамерноста на касапот”) е нешто што луѓето не го разбираат. Тоа е длабоко контрадикторна вистина. Луѓето имаат тенденција на едноставна идеја за случајни врски. Стискам на А и се случува Б. Пазарот и неговата комплексност го надминуваат нашето разбирање.

**Симон Саревски:** Ако имањето поголема контрола над економијата од страна на државата е одговорот, а сегашниот систем е непрефектен, како да го поправиме? Можеби поважно, зошто не сме го направиле тоа досега?

**Алберто Мингарди**: Ние не треба да „поправаме“ било што туку да престанеме да мислиме дека можеме да „поправиме“. Дозволете им на луѓето да ги бараат своите начини, да ги развијат нивните производи, да ги понудат нивните услуги. Дали ќе биде резултатот перфектен? Се разбира дека не. Не знам дали сте забележале, но ние како човечки битија сме поприлично непрефектни. Но резултатот би бил подобар ако се потпреме на децентрализиран систем на одлучување, едноставно затоа што не знаеме баш колку што мислиме дека знаеме за да правиме одлуги во името на другите.

**Симон Саревски**: За крај, иако не е директно поврзано со генералната тема на разговор, би сакал да ги завршам моите интервјуа со следново: Како да се најде слободата во неслободен свет?

**Алберто Мингарди:** Го ценам упатувањето на [книгата](https://www.amazon.com/How-Found-Freedom-Unfree-World-ebook/dp/B00M20I134) на Хари Браун, но не сум толку „позитивен“ мислител за да одговорам на тоа. Исто така, не сум баш сигурен дека луѓето навистина ја бараат ‘слободата’ во сопствените животи. Мислам дека тие сакаат да бидат признаен, да најдат значење. Тоа е борба со која се соочува секој и секој од нас . Не мислам дека постои „една големина одговара за сите“ рецепт.

Разговорот е превземен од [Austrian Economics Center](https://www.austriancenter.com/interview-with-alberto-mingardi/).
