---
title: "Аргумент за радикален либерализам - Мареј Ротбард"
date: 2022-02-08
categories: 
  - "блог"
  - "prevodi"
---

Текстот е превод на: 

Murray Rothbard - [FOR A NEW LIBERTY THE LIBERTARIAN MANIFESTO](https://cdn.mises.org/For%20a%20New%20Liberty%20The%20Libertarian%20Manifesto_3.pdf) 

Marej Rotbard - [Argument za radikalni liberalizam](http://katalaksija.com/2008/03/18/argument-za-radikalni-idealizam/)

Секое „радикално уверување“ e обвинето за „утопизам“, а и слободарското движење не е исклучок. Дури и некои слободари сметаат, за да не ги плашеме луѓето со својот „радикализам,“ дека целата слободарска идеологија и програма би требало да ги држиме далеку од погледот на јавноста. Тие луѓе препорачуваат „фабијанска“ градуалистичка програма, само што тие се залагаат за постепено намалување на државната моќ. Пример од областа на даночната полика: наместо застанување позади „радикалната“ мерка на укинување на сите даноци, или укинување на данокот на доход, би требало да се задоволиме со апели за мало подобрување; да речеме, за намалување на данокот на доход за два проценти.

Во областа на стратешко размислување, се укажува потреба слободарите да извчелат поука од марксистите, со оглед на тоа дека тие размислувале за стратегија за радикална општествена промена, подолго од било кои други групи. Така, марксистите, гледаат две критично важни стратешки грешки, кои се причина за „отстапување“ од правиот пат: едниот го нарекуваат ,,лево скршнување; а второто отстапување, наспроти првото е „десничарски опортунизам“. Критичарите на слободарскиот „екстремистички“ принцип претставуваат аналогија на марксистичките „десни опортунисти“.

Главниот проблем со опортунистите е во тоа што нив ги задоволуваат строго градуелни и „практични“ програми, програми кои имаат добри шанси да бидат веднаш усвоени, доведувајќи се во опасност потполно да ја изгубат од вид, клучната работа - слободарската цел. Оној кој се задоволува со апели за намалување на данок за два проценти, придонесува за поткопување на крајната цел - укинување на сите даноци. Со концентрирање на непосредните сретства, истите придонесуваат за ликвидирање на крајната цел, а со самото тоа и причината поради кои станаа слободари. Ако слободарите не сакаат да го држат високо знамето на чистите принципи и знамето на врховната цел, кој ќе го држи? Одговорот е никој; со тоа вториот главен извор за отстапување од чистата цел во не толку далечното минато беше свртување кон погрешниот пат на опортунизам.

Случај за пример за свртување кон опортунистички пат, претставува некој кој ќе го наречеме „Пеце“, кој во раните 50-ти години стана одлучен и милитантен слободар. Определувајќи се за активизам и остварување на непосредни цели, Пеце заклучи дека е исправен стратеши пристап да ги заблажи сите приказни за слободарската цел, а посебно да го заблажи слободарското непријателство кон државата. Неговата цел беше да става акцент на она што е „позитивно“ и на целите кои луѓето можат да ги остварат со доброволно дејствување.

Како што напредуваше неговата кариера, Пеце почна да гледа на бескомпромисните слободари како на пречки; и затоа почна систематска борба против сите во својата организација кои ги фатил дека „негативно“ се изјаснуваат за државата. Не требаше да помине многу време за Роберт да започне отворено и експлицитно да ја отфрла слободарската идеологија, и да апелира за „партнерство“ помеѓу државата и приватното претприемништво - помеѓу принудата и доброволноста, на кратко - и отворено да се препорачува за позиција во државната служба. Сепак, во своите говори, Роберт сеуште за себе ќе зборува како за „анархист“, но само во една апстрактна и замаглена смисла, потполно неповрзана со значењето на самиот поим.

Економистот за слободен пазар Ф. А. Хаек (F. A. Hayek), за кој никако не може да се рече дека бил „екстремист“, елоквентно пишувал за виталното значење за успехот на слободата, кое го има придржувањето кон чистата и „екстремната“ идеологија, како вечно уверување. Хаек пишува дека големата привлечна сила на социјализмот, секогаш му ја давало нагласување на „идеолошката цел“, идеалот кои ги проникна, информира и раководи делувањето на сите кои настојувале да го остварат. Хаек, притоа додава:

„Ние мора изградбата на слободно општество повторно да ја направиме интелектуална авантура, чин на храброст. Она што ни недостасува е либерална Утопија, програма која не би претставувала ни одбрана на постоечкиот, ниту разводнет вид на социјализам, туку вистински либералек радикализам, кој не би се потиснувал пред моќниците (вклучувајќи ги и синдикатите), кој не би бил строго практично насочуван, и кој не би се задоволувал со она што денес се чини за политички возможно. Потребни ни се интелектуални водичи спремни да се спротивстават на слаткоречивите моќници и влијателните луѓе, спремни да работаат за идеал, колку и мали да се шансите за скорешна реализација. Тоа мора да бидат луѓе спремни да се држат до принципи и да се борат за нивно потполно остварување, колку и да е далеку истото.. Слободата на трговија и еднаковст на шансите сеуште се идеали кои можат да ја распалат имагинацијата на голем број на луѓе; меѓутоа, „разумна слободна трговија“ или „под-опуштање на контролата“ немаат ни интелектуален углед, ниту се способни да пробудат било каков ентузијазам. Главната лекција која вистинските либерали мора да ја научат од успехот на социјалистичкото движење е дека нивната храброст да бидат утописти, беше она, што им обезбеди подршка од интелектуалците, а со самото тоа и влијание врз јавното мнение, кое преку ноќ го прави возможно, она што до вчера се чинело потполно далечна цел. Оние кои се грижат исклучиво за она што е практично во постоечкото јавно мнение, секогаш откриваат дека дури и тоа, и покрај промените настанати во јавното мнение, одеднаш станало политички невозможно. Се додека философската основа на слободното општество не ја направиме повторно жива интелектуална тема, а нејзината имплементација, задача која претставува предизвик за генијалноста и имагинацијата на нашите најпроникливи умови, изгледите за слободата ќе бидат навистина мрачни. Но, доколку повторно ја вратиме вербата во моќта на идеите, што беше својство на либерализмот во неговите најдобри денови, битката не е загубена.“

Тука, Хаек подвлече една значајна вистина и битна причина за инсистирање на врховната цел: восхитување и ентузијазам кои можат да побудат логички конзистентен систем. Кој би јуришал на барикадите за намалување на данокот за два посто?

Постои уште една витална тактичка причина за верност кон чистиот принцип. Точно е дека секојдневните општествени и политички случувања претставуваат резултат на многу притисоци, често незадоволувачките исходи ги прегреваат спротивставените идеологии и интереси. Но, само од таа причина, за слободарите е битно да се придржуваат кон претходно кажаното. Повикот за дво-процентно намалување на данокот може да оствари само мало исправување на проектираното зголемување на даночните стапки; апелот за драстично намалување на даноците може навистина и да оствари суштинско намалување. А, долгорочно гледано, стратешката улога на „екстремистите“ е се повеќе и повеќе да вршта притисок на матрицата од секојдневни активности во својата насока.

Социјалистите, до некој степен, беа приврзаници на оваа стратегија. Ако погледнеме во социјалистичката програма пред 60, па дури и пред 30 години, ќе ни стане јасно дака мерките кои до пред генерација или две беа сметани за опасни, денес се прифатени како нужен дел од „мејнстримот“ на американско наследство. Гледано на ваков начин, секојдневните компромиси, на наводно „практичната“ политика, неминовно водат во колективистички правец. Не постои причина зошто и слободарите не би го оствариле истото. Впрочем, една од причините зошто конзервативната опозиција на колективизмот е толку слаба е тоа што конзервативизмот, по самата своја природа не нуди никаква конзистентна политичка философија, туку само „практична“ одбрана на постоечкото статус кво, обожувано како отелотворување на американската „традиција“. Како што етатизмот се повеќе се шири и започна да влегува во сите пори на општеството, тој по дефиниција станува се поприфатлив, и со тоа дел од „традицијата“; тоа е причината поради која конзервативизмот не може да пронајде интелектуално оружје со кое би го поразил етатизмот.

Верноста на принципот значи нешто повеќе од високо вреднување и непротивречење на врховниот слободарски идеал. Тоа значи врховната цел да се постигне брзо, колку што е возможно. Накратко, слободарот никогаш не смее да застапува или да дава предност на постепениот, наспроти непосредниот и брз пристап кон остварување на целта. Навистина, постапувајќи на тој начин, тој го поткопува значењето на сопствените цели и принципи. Ако тој ги омаловажува сопствените цели, како другите да ги почитуваат?

Накратко, доколку навистина тежнее кон постигнување на слобода, слободарот мора да го сака нејзиното остварување со најделотворни и најбрзи достапни сретства. Во тој дух настапи и класичниот либерал, Леонард Рид (Leonard E. Reed), кога, залагајќи се по Втората светска војна за непосредно и потполно укинување на контролите на цените и надниците, во свој говор изјави: „кога на оваа говорница би имало копче, со чие притиснување во истиот момент би биле укинати контролите на сите цени и надници, јас би го ставил прстот на него и би го притиснал копчето!“

Аналогно, слободар, би требало да биде личност која би го притиснала копчето, за моментално укинување на сите повреди на слободата. Тој, нормално, знае дека такво магично копче не постои, но неговата целокупна стратешка ориентација е обоена и дефинирана со таа негова приоритетна цел. Таа „аболиционистичка“ ориентација, не значи дека слободарот има нереалистична процена за тоа колку брзо неговата цел ќе биде остварена. Во таа смисла, ниту слободарскиот заговарач за укинување на ропството Вилијам Лојд Гарисон (William Lloyd Garrison) не бил „нереалистичен“ кога во 1830 година прв го подигнал славниот бајрак за итно ослободување на робовите. Неговата цел беше морално исправна, а неговиот стратешки реализам се потврди во тоа што тој не очекувал дека неговата цел ќе биде брзо остварена. Во првото поглавје видовме дека самиот Гарисон ја правеше таа разлика: „Итно и непосредно укинување на ропсвото кое го бараме, на крајот ќе биде постепено остварено. Никогаш не сме рекле дека ропството ќе биде срушено со еден удар; секогаш сме тврделе дека тоа е тоа што би требало да се случи“. Инаку, Гарисон проникливо не предупреди: „Заговарање на градуализам во теорија значи практично развлекување до недоглед“. 

Градуализмот во теорија, навистина ја поткопува самата цел со прифаќање дека истиот мора да заземе второ или трето место во однос на други, неслободарски и антислободарски обзири. Затоа што, наклонетоста кон градуализам значи дека другите причини се побитни од слободата. Претпоставете, заговарачот за укинување на ропство да каже: „Јас застапувам завршување со ропството - но за десет години“. Тоа подразбирало дека неговото укинување за 8 или 9 години, или веднаш, би било погрешно, и дека е подобро ропството да потрае уште некое време. Но, тоа би значело дека ја отфрламе почитта кон правдата и дека за аболиционистите (или слободарите), целта по себе не претставува највисока вредност. Впрочем, и за аболиционистите и за слободарите ова би значело дека застапуваат продолжување на злосторствата и неправдите.

Иако за слободарите е од витално значење високо да го постават својата врховен и „екстремистички“ идеал, тоа според Хаек, не ги прави „утописти“. Вистинскиот утопист е човек кој заговара систем кој е во спротивност со природните права на луѓето и реалниот свет. Утопискиот систем не би можел да функционира дури и кога би успеале да ги убедиме сите да работат на неговото остварување. Утопискиот систем не може да функционира, т.е. не може да опстои како функционален систем. Левичарската утописка цел: комунизам - укинување на поделбата на трудот и прифаќање на униформноста - не би можел да функционира дури и која сите веднаш би сакале да го прифатат. Не би функционирал затоа што претставува насилство против самата природа на човекот и светот, посебно над единственоста и индивидуалноста на секое лице, неговите способности и интереси, и поради тоа што неговото прифаќање би значело драстично намалување во производството на богатство, во таа мера да се осуди наголемиот дел од човечката раса на гладување и изумирање во многу краток период.

Накратко, популарната употреба на поимот „утописки“ не прави разлика помеѓу два вида на проблеми кои стојат на патот на програмата за радикална промена на статус-квото. Кај првите, проблемот е тоа што бара насилство над човечката природа и природата на светот, па не може да функционира кога ќе пробаме да го спроведиме. Тоа е комунистички утопизам. Кај вторите, тешкотијата е во убедувањето на доволен број на луѓе за тој програм да биде усвоен. Првата од нив е лоша теорија затоа што претставува насилство над човековата природа; кај втората проблемот е единствено во човековата волја, во убедувањето на доволен број на луѓе во исправноста на доктрината. Поимот „утописка“ во својата вообичаена пејоративна употреба се однесува единствено на првата.

Слободарството во својата најдлабока смисла, не е утописко, туку цврсто реалистично учење, поради тоа што е единствена теорија која е во вистинско совпаѓање со природата на човекот и светот. Слободарот не ја порекнува разноликоста и различноста помеѓу луѓето, туку тој ги обожува и бара начин да овозможи таа разноликост да дојде до полн израз во потполно слободен свет. При сето тоа, исто така, води сметка и за неверојатното зголемување на продуктивноста и животниот стандард на сите луѓе, за еден еминентен „практичен“ аспект на работите, кои инаку вистинските утописти со презир го отфрлаат како зло на „материјализмот“.

Слободарот е исто така многу реалистичен, затоа што единствено во потполност ја сфаќа природата на државата и нејзината глад за моќ. Тој е очигледно многу пореалистичен од конзервативецот кој верува во „ограничена држава“, што е навистина непрактично утописко верување. Тој конзервативец непрестајно ја повторува својата мантра дека централната власт треба да биде силно ограничена со устав. Но сепак, додека е сведок на извртоперување на изворниот устав и ширење на федералната моќ од 1789 година, конзервативецот пропушта да извлече вистинска поука од таа дегенерација.

Идеата за строго ограничена уставна држава беше племенит обид кој, дури под многу поповолни и среќни околности, пропадна. Ако тогаш пропадна, зошто денес сличен обид би поминал подобро? Но не, тој е конзервативен застапник на _лесефер_ систем, човек кој прво цело оружје и моќ на одлучување ја дава во рацете на централната влада, па потоа вели: „Ограничете се“; тој е тој кој е вистински непрактичен утопист.

Постои уште една добра причина поради која слободарите чувствуваат презир кон целокупниот левичарски утопизам. Левите утописти, без исклучок, бараат драстични промени на човековата природа; според левичарите, човекот нема природа. Се претпоставува дека поединецот може да биде неограничено формиран од институциите кои ги создал, па така комунистичкиот идеал (или идеалот на минливиот социјалистички систем) е создавање на _Нов Комунистички Човек_. Слободарот верува дека, во крајната анлиза, секој поединец поседува слободна волја, и се формира самиот себе; па од таму е глупаво да се надева на единствената и драстична промена која би остварила претпоставен _Нов Поредок_. Слободарите би сакале да видат морално подобрување кај сите луѓе, иако нивните морални цели имаат малку заедничко со целите на социјалистите. Така на пример, слободарот би бил пресреќен да ја види секоја желба за насилство на луѓето да биде елиминирана од лицето на земјата. Но, тој е премногу реален за своите надежи да ги вложи во овој вид на промени. Наместо тоа, слободарскиот систем е таков систем, кој под било кој дадени човечки вредности и ставови, истовремено е и морален и подобро функционира од било кој друг систем. Секако, колку е помала желбата за насилство, така било кој општествен систем, вклучувајќи го и слободарскиот, подобро ќе функционира; тогаш, на пример, би имало помалку даноци за полицијата и судовите. Слободарскиот систем, меѓутоа, не носи никаква надеж за било каква промена од тој вид.

Доколку слободарот мора да заговара непосредно остварување на слободата и укинување на етатизмот, и ако градуализмот во теорија е во спротивност со таа крајна цел, која стратешка позиција треба да зазема слободарот во денешниот свет? Дали е неопходно исклучиво заговарање за итно укинување на државите? Дали „транзиционите барање“ чекори кон практично остварување на слободата се нужно нелегитимни? Не, затоа што тоа би значело пад во втора само-уништувачка стратешка замка на „левото секташтво“. Додека слободарите често станувале опортунисти кои ја загубиле својата визија за крајната цел и ја поткопаа истата, некои еволуирале во спротивен правец: се плашеа и го осудуваа секој напор во насока на остварување на идеата, како неминовно неверство кон самата цел. Трагедијата е во тоа што овие секташи, осудувајќи го секој напор околу нешто што не е самата цел, придонесоа кон тоа грижата за самата цел да стане бесмислена и залудна надеж. Затоа што, колку и да би биле сите ние пресреќни кога постигнување на апсолутна слобода би било можно со еден чекор, реалистичните изледи за таков одлучен чекор се прилично мали. Ако општествените промени не се секогаш мали и постепени, тоа не значи дека тие обично се случуваат во еден чекор. Со отфрлање на секој транзиционен пристап кон целта, тие слободари секташи оневозможуваат самата цел никогаш да не биде остварена. На тој начин, секташите конечно можат да бидат исти такви „ликвидатори“ на самата цел како и самите опортунисти.

Разочаран од годините на залудно заговарање на чистата цел без остварување на никаков напредок во реалниот свет, левиот секташ, во потрага за било каков брз напредок, па и по цена на напуштање на крајната цел, може да одговори на зачудувачкиот повик на десниот опортунизам. Или пак, десниот опортунист, загаден од своите компромиси и компромисите на своите колеги во поглед на зачувување на својот интелектуален интегритет и крајните цели, ќе отиде во лево секташтво, и осудува било какво поставување на стратешки приоритети на патот кон остварување на крајните цели. Така гледано, тие две спротиставени движења се хранат и зависат едно од друго, а двата се деструктивни за главната задача на делотворно остварување на слободарската цел.

Како тогаш воопшто можеме да знаема кога некоја половична мерка и транзиционо барање може да биде поздравено во права насока или отфрлено како опортунистичко издавање на целта? За да одговориме на тоа суштествено прашање треба да имаме во вид два критериуми од витално значење: (1) за какви транзициони барања да се работи, крајната цел на слободата мора секогаш да биде поставен пред саканата цел; и (2) ни еден чекор или сретство никогаш не смеат, ни имплицитно, ни експлицитно, да бидат во спротивност со таа крајна цел. Краткорочните барања можеби не стигнуваат толку далеко колку што сакаме, но секогаш мора да бидат во согласност со крајната цел; ако не се, краткорочните цели ќе работат против долгорочните, и ќе имаме на дело една опортунистичка ликвидација на слободарските принципи.

Еден пример на таква контрапродуктивна и опортунистичка стратегија може да се земе од даночниот систем. Слободарот се надева на можно укинување на сите даноци. За него е совршено легитимно, како стратешка мера во посакуваната насока, да врши притисок за драстично намалување или укинување на данокот на доход. Но слободарот, никогаш не смее да ја даде својата подршка на секаков нов данок или зголемување на постоечки. На пример, тој не смее, залагајќи се на една страна за намалување на данокот на доход, истовремено да повикува истиот да се замени со данок на промет или некој друг вид на данок. Намалувањето, или подобро, укинувањето на даноците, секогаш е во согласност со намалување на државната моќ и претставува значаен чекор во правец на слободата, но нивно заменување со нов или големи даноци од друга страна, значи спротивно, затоа што истото претставува ново или дополнително настапување на државата на некој друг фронт. Наметнување на нови или повисоки даноци, просто е во контрадикција и претставува поткопување на самата слободарска цел.

Слично на тоа, во ова ера на постојани дефицити на федералната влада, често сме соочени со практични проблеми: дали треба да се согласиме со намалување на даноци, иако тоа намалување ќе резултира со зголемување на буџетскиот дефицит? Конзервативците, кои од својата посебна перспектива, претпоставуваат балансирање на буџетот, намалување на даноци, неуморно се противат на било кое намалување кое веднаш и стриктно е пропратено со еквивалентни или уште поголеми намалување на државните издатоци. Но, затоа што одданочувањето е нелегитимен акт на агресија, било кое одбивање да се поздрави намалување на данок - било кое намалување на данок - силно ја поткопува слободарската цел, и и противречи. Времето за спротивставување на владините издатоци е кога се расправа или гласа за буџетот; тогаш слободарот треба да бара драстично намалување на издатоците. Накратко, обемот на владините активности мора да биде намален кога и да може: било какво спротивставување на даночното намалување или зголемување на државната потрошувачка е недопуштено, затоа што противречи на слободарските принципи и слободарската цел.

Посебно опасно искушение на опортунистичка пракса е тенденцијата на некои слободари, посебно Либертаријанската партија, да бидат „одговорни“ и „реални“, настапувајќи со некаков вид на „четиригодишен план“ на деетатизација. Важна работа овде не е бројот на години во планот, туку идеата за воспоставување на сеопфатна и планска програма за транзиција кон целта на потполна слобода. На пример, во првата година, законот А треба да се укини, законот Б да се модифицира, данокот В да се намали за 10%, итн; во втората година треба да се укини законот Г, данокот В да се намали за дополнителни 10% итн. Голем проблем на овие планови е тоа што тие, наспроти слободарските принципи, силно имплицираат дека данокот В не треба да биде укинат до крајот на втората година од планираната програма. Со тоа, паѓањето во замката на градуализмот се случува на широка скала. Потенцијалните слободарски планери ќе паднат во замка да се спротивстават на било кој побрз пат кон слобода од оној кој е содржан во нивниот сопствен план; и навистина, не постои ниедна причина во прилог на побавниот, а не на побрзиот пат.

Постои уште една грешка во самата идеа на планска програма за остварување на слобода. Бидејќи самата грижа и студиозност на изведувањето и самата сеопфатна природа на програмата, имплицира дека државата навистина не е заеднички непријател на човековиот вид, и дека е возможно и посакувано да се користи истата за изведување на планираните и измерени чекори кон слобода. Увидот дека државата е главниот непријател на човештвото, од друга страна, води до потполно различни стратешки перспективи: имено, слободарите би требало да вршат притисок и со воодушевување да прифатат секакво намалување на државната моќ и дејност во било која област. Секое такво намалување, во било кое време, треба да биде поздравено како придонес кон намалувањето на злосторствата и насилствата. Во таа смисла, слободарската грижа не смее да ја користи државата за движење во наска на деетатизавија, туку истите да се борат против сите манифестации на етатизмот, во било кое време и на било кое место…

Така, слободарот никогаш не смее да дозволи да биде фатен во замката на било каков предлог за „позитивна“ владина акција: според неговото гледање, единствена улога на владата е да се оттргне од сите сфери на општеството, толку брзо колку што може да ја натераме да го направи истото.

Не треба да постојат ниту некакви реторички противречности. Слободарот не се задоволува со никаква реторика, посебно не со политички препораки, кои би можеле да бидат насочени против неговата цел. Претпоставете, дека слободарите ги прашуваат да дадат свое мислење за некое даночно намалување. Дури и ако чувствува дека во тој момент не може гласно да повика на укинување на сите даноци, она што тој не смее да го направи е, својата подршка за намалување на данокот да ја дополни со непринципиелна реторика, како што е: „Нормално, некои даноци се од суштинско значење…„ итн. Крајната цел може да биде загрозена со реторика која ја збунува јавноста и е во спротивност со принципите.

Превод и стручна редакција: 

Никола Љ. Илиевски
