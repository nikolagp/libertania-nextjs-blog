---
title: 'Глава 10: Алжир'
date: 2021-07-21T00:00:00.000Z
tags:
  - алжир
  - либертаријанизам
  - она-што-не-се-гледа
  - слободен-пазар
  - фредерик-бастиат
coverImage: Bastiat-Cover.png
category: преводи
---

Еве четворица оратори кои ќе расправаат за платформата. Прво, четворицата зборуваат во исто време; потоа тие зборуваат еден по друг. Што кажаа? Се разбира, некои фини работи за моќта и величественоста на Франција; за нужноста од сеење за жнеење; за блескавата иднина на нашата гигантска колонија; за предноста од пренесување надвор од Франција на вишокот на население... Величествени парчиња елоквентност, и како и секогаш украсени со следниов заклучок: „Гласајте за горе-долу педесет милиони, да се изградат патишта и пристаништа во Алжир; да се пратат емигрантите таму; за изградба на куќи и поделба на земјата. На тој начин, вие ќе го ослободите францускиот работник, ќе го поттикнете афричкиот труд и ќе и дадете стимул на трговијата на Марсеј. Тоа ќе биде профитабилно на секој начин.“

Да, тоа е точно, ако не ги земете во предвид педесетте милиони се до оној момент кога државата почнува да ги троши; ако гледате само каде одат, а не од каде дошле, ако само гледате на доброто кое го прават кога доаѓаат од паричниците на даночните обврзници, а не на штетата која е направена и доброто кое е спречено да се направи. Да, до овој момент, се е профит. Куќата и пристаништето изградени во Барбари, работата предизвикана од државните расходи во Барбари, големото раздвижење на стока во Марсеј е **_она што се гледа_**.

Но, и покрај сево ова, има нешто _што не се гледа_. Педесетте милиони потрошени од страна на државата не можат да бидат потрошени како што би биле од страна на даночните обврзници. Од целото добро што им се припишува на јавните расходи што се извршени, потребно е да се одземе целата штета што е предизвикана од спречувањето на приватните расходи, освен ако не кажеме дека Џејмс Б. не би сторил ништо со круната која ја стекнал на сметка на платениот данок; апсурдно тврдење, бидејќи ако се потрудил да ги заработи, тој го очекувал задоволството од нивното користење. Тој ќе ја поправеше оградата во својата градина која сега не може да ја поправи, и тоа е _она што не се гледа_. Тој ќе ја наѓубреше својата нива, која сега не може, и ова е _она што не се гледа_. Тој ќе изградеше уште еден спрат во својата колиба кој не може да го изгради сега, и _ова е она што не се гледа_. Тој можеби и ќе го зголемеше бројот на алати кои ги поседува, што не може да го направи сега и _ова е она што не се гледа_. Тој ќе беше подобро нахранет, подобро облечен, ќе им овозможеше подобро образование за своите деца и ќе го зголемеше миразот на својата ќерка; ова е _она што не се гледа_. Тој ќе станеше член на Друштвото за заемна помош, но сега не може да го направи тоа; ова е _она што не се гледа_. Од една страна, во негови раце се уживањата од кои е спречен и средствата кои се уништени; од друга страна, трудот на наводнувачот, столарот, ковачот, кројачот, селскиот учител кои ќе беа поттикнати, а сега се спречени - сето ова е **_она што не се гледа_**.

Многу надежи се влеваат во идниот просперитет на Алжир - нека биде така. Но цедењето на кое е подложена Франција не треба да се чува целосно надвор од видното поле. Посочена ми е трговијата во Марсеј; но ако таа е овозможена преку оданочување, тогаш јас секогаш ќе покажам на еднаквата трговија уништена во другите делови од земјата. Се вели, „Емигрант е транспортиран во Барбари, тоа е олеснување на популацијата која останува во земјата“. Јас одговарам, „Како може да е тоа така, ако со транспортирањето на емигрантот во Алжир вие исто така транспортирате два или три пати капитал кој можеше да служи да го одржи него во Франција“? Единствено нешто што се обидувам да направам е да му стане јасно на читателот дека секој јавен расход, покрај очигледната добивка, има и зло кое не е лесно да се забележи. Кога би ме прашале мене, јас би го натерал да создаде навика да ги гледа и двете, и да ги зема во предвид и двете.

Кога јавен расход е предложен, тој треба да се разгледа одделно од изглумениот поттик на трудот кој резултира од него, бидејќи тој поттик е заблуда. Што и да се направи на овој начин на сметка на јавните трошења, приватните трошења ќе го направеа истото, затоа; важноста за трудот не доаѓа во предвид.

Целта на овој трактат не е да се критикува вредностa на јавните трошења кога е во прашање Алжир, но не можам да го задржам општото набљудување. Односно, дека претпоставката е секогаш неповолна за колективни трошења преку оданочување. Зошто? Поради оваа причина: Прво, правдата секогаш страда до одреден степен поради тоа. Бидејќи Џејмс Б. работел за да ја добие својата круна во надеж дека ќе добие награда за тоа, за жалење е што државникот се меша и му ја одзема на Џејмс Б. оваа награда и му ја подарува на друг. Секако, потребно му е на државникот или на регулаторите да дадат добри причини за ова. Се покажува дека државата е провокативна кога вели, „Со оваа круна јас ќе вработам работници“; Џејмс Б. (во моментот кога ќе го види тоа) сигурно ќе одговори, „Да, но јас самиот, можев да ги вработам со мојата круна“.

Покрај оваа причина, другите се претставуваат без маска, со што дебатата помеѓу државникот и сиромашниот Џејмс Б. станува многу поедноставена. Ако државата му рече, „Јас ќе ја земам твојата круна за да ја платам жандермеријата, со што ќе ти ги скратам маките за твојата безбедност; за поплочување на улиците низ кои поминуваш секој ден; за плаќање на судијата кој се обидува твојата сопственост и слобода да се почитувани; да го издржува војникот кој ги штити нашите граници” – Џејмс Б., освен ако не грешам многу, ќе плати за сево ова без да се двоуми. Но ако државата би му рекла, „Ќе ја земам оваа круна за да можам да ти дадам мала награда за добро да го обработиш своето поле или за да можам да го научам син ти нешто кое ти не би сакал тој да учи; или министерот да може да додаде екстра порции на својата вечера; ,,Јас ги земам за да изградам колиба во Алжир за која морам да земам една дополнителна круна секоја година за да го задржам емигрантот таму и уште сто за да го одржам војникот кој ќе го штити емигрантот, и уште една круна за да го издржувам генералот кој ќе го чува војникот“... – мислам дека можам да го чујам Џејмс како негодува, „Овој законодавен систем наликува многу на измамнички систем“! Дражвата го предвидува овој приговор, и што прави? Ги меша сите работи во едно и ја изложува токму провокативната причина која никако не е поврзана со темата (за која се расправа). Таа зборува за ефектот на оваа круна врз трудот; посочува на готвачот и на снабдувачот на министерот; посочува на емигрантот, на војникот и на генералот кои живеат од круната; всушност, покажува на _она што се гледа_, и ако Џејмс Б. нема научено да го зема во предвид и _она што не се гледа_, тој ќе биде измамен. Токму затоа го повторува ова, бидејќи сака да направи се што може за да му влезе во главата.

Како што јавните реасходи го дислоцираат трудот без да го зголемат истиот, втора сериозна претпоставка им се спротивставува. Да се дислоцира трудот значи да се дислоцираат работници и да се нарушат природните закони кои ја регулираат дистрибуцијата на популацијата во државата. Ако се дозволи 50 милиони франци да останат во сопственост на даночните обврзници, бидејќи даночните оврзници се насекаде тие ќе поттикнат труд во 40 илјади парохии во Франција. Тие функционираат како природна врска која ги држи сите на родната почва; тие себе се распределуваат помеѓу секоја замислена работници и занаети. Ако држава, земајќи ги овие 50 милиони франци од граѓаните ги потроши на нешто специфично, таа ќе привлече пропорционално количество на дислоциран труд кој кореспондира со бројот на работници кои им припаѓаат на друго нешто специфично; флуктуирачка популација, која не се наоѓа на вистинското место би рекол дека е опасна кога финансиите се исрпени. И овие се последиците (и ова го потврдува она што го зборувава): оваа трескава активност е присилена во тесен простор; таа го привлекува сечие внимание; тоа е _она што се гледа_. Луѓето аплаудираат; тие се восхитено од убавината и леснотијата на планот и очекуваат да се продолжи и прошири. _Она што не се гледа_ е дека еднакво количество на труд, кое најверојатно повеќе би вредело (во привтн и раце) е неискористено насекаде низ Франција.

Останати глави:

[Глава 1: Скршениот прозорец](http://libertaniabackup.local/ona-sto-se-gleda-i-ona-sto-ne-se-gleda-skrseniot-prozorec/)

[Глава 2: Распуштањето на армијата](http://libertaniabackup.local/ona-sto-se-gleda-i-ona-sto-ne-se-gleda-glava-2/?fbclid=IwAR0KMynIZBU7-pAUgOijoR7Zmn5jJzbsIMBFNxo2Kwr2g9viMVZ40BWuRq8)

[Глава 3: Даноци](http://libertaniabackup.local/ona-sto-se-gleda-i-ona-ston-ne-se-gleda-danoci/)

[Глава 4: Театри иуметност](http://libertaniabackup.local/ona-sto-se-gleda-i-ona-sto-ne-se-gleda-teatri-i-umetnost/)

[Глава 5: Јавни добра](http://libertaniabackup.local/bastiat-javni-dobra/)

[Глава 6: Посредници](http://libertaniabackup.local/ona-sto-se-gleda-i-ona-sto-ne-se-gleda-glava6/)

[Глава 7: Забрани](http://libertaniabackup.local/ona-sto-se-gleda-i-ona-sto-ne-se-gleda-glava7/)

[Глава 8: Машинерија](http://libertaniabackup.local/ona-sto-se-gleda-i-ona-sto-ne-se-gleda-glava8/)

[Глава 9: Кредитирање](http://libertaniabackup.local/ona-sto-se-gleda-i-ona-sto-ne-se-gleda-kreditiranje/)

Превoд на [Frederic Bastiat – That Which is Seen, and That Which is Not Seen](http://bastiat.org/en/twisatwins.html) од англиски јазик – Симон Саревски.
