---
title: 'Повик за учесници: Школа за Објективизам - Џон Галт, 2023'
date: 2023-10-04T00:00:00.000Z
coverImage: 382966685_727305582757193_268211616766130070_n.jpg
category: новости
---

Ни претставува огромна чест и задоволство да ја организираме третата по ред **_Школа за објективизам: Џон Галт_**. Школата ќе се одвива _онлајн_ на платформата zoom во период од два месеци. 

Целта на школата е запознавање со философијата на Ејн Ранд - објективизам, нејзните основни елементи, влијанието на објективистичките идеи врз современиот свет, како и имплементирање на идеите за личен развој и професионален успех.

Школата е во организација на _Либертаниа_ и _Студенти за слобода_, со подршка на [_Ayn Rand Center Europe_](https://aynrandcentereurope.org/) и [_Prometheus Foundation_](https://prometheusfdn.org/). Истата ќе опфати 8 сесии, околу 20 учесници, 6 предавања и 2 работилници од областа на философија, политика, економија, право и личен развој. Тематиката на школата е поврзана со философијата на Ејн Ранд, објективизам, како и со идеите на слободарството или либертаријанизмот.  

## Можности со успешно завршување на школата:

- Зголемени знаења и искуства од областа на философијата на објективизмот и слободарството,

- Потврда за завршена школа за објективизам,

- Вмрежување со млади лидери и слободарски организации, од типот на _Students for Liberty_, _Ayn Rand Center Europe_ и _Prometheus Foundation_,

- Стипендија за посета на Ејн Ранд конференцијата, која ќе се одржи следната година на пролет,

- Избор за локален координатор на _Students for Liberty_ и _Либертаниа_,

- Организација и учество во проектните активности на _Students for Liberty_ и _Либертаниа_,

- Дружење и запознавање со голем број на млади луѓе. 

Пријавете се на следниот линк: **[линк за пријавување](https://docs.google.com/forms/d/e/1FAIpQLSfECdH0sS033DIjFdQgJ8f5gpI3qXH8SW8LY7j1hZ9wpZcoIg/viewform)**.

Краен рок за пријавување е **_18 октомври 2023_**.

Школата започнува со онлајн предавања на 25 октомври 2023 год, а наредните предавања и работилници ќе се одржуваат во временски интервал од една седмица.

Дополнително ќе биде објавен и распоредот со предавачите, предавањата и работилниците на школата.

Доколку имате прашања, слободно контактирајте не на [libertaniaccp@gmail.com](mailto:libertaniaccp@gmail.com).
