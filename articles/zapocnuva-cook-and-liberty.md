---
title: Започнува шоутo Cook &amp; Liberty
date: 2023-01-24T00:00:00.000Z
author: Default Author
category: uncategorized
coverImage: sime-cook-and-liberty.jpg
---

Оние кои не читаат редовно забележале дека честопати Симон Саревски разговара со експерти од слободарските води на различни теми. Во исто време, презаситени од подкасти, одлучивме да пробаме нешто ново – да направиме нешто што ниту ќе биде подкаст, ниту интервју, ниту пак шоу за готвење (сепак, никој од нас не е професионален готвач), туку мешавина од трите. Па така, додека готвиме, со нашите гости ќе разговараме за слободарски теми на кои тие се експерти, анегдоти од нивните животи, храна, музика, култура и многу други работи.

Првите две епизоди, кои се дел од проект поддржан од страна на _Freedom Philanthropic Trust_ како награда за освеоно второ место на _Dragon’s Den Competition 2022_ организиран од страна на _European Resource Bank_, се веќе снимени и ќе бидат објавени на YouTube наскоро, во Февруари. 

Во првата епизода ќе можете да ги видите и чуете Александар Кокотович од [Consumer Choice Center](https://consumerchoicecenter.org/?gclid=CjwKCAiAoL6eBhA3EiwAXDom5p2jHdkKqxbhRU5gr1XXpEWy4B4log6H5aTxmo3GFt_x3Dyrhy92dxoCWyYQAvD_BwE) и Петар Чекеревац од [Либек](https://libek.rs/tim/) каде што се зборува за технологија и секако крипто, Отворен Балкан, ситуацијата во Србија во последните девет месци и секако ајвар, туршија и ракија. 

Во втората епизода гостува Исидора Колар од [Ayn Rand Center Europe](https://aynrandcentereurope.org/) каде што се разговара аа филозофија и објективизмот, Џордан Питерсон и проектите на ARCE. А за да дознаете што се готвеше ќе мора да ги погледнете епизодите. 

Во третата епизода која ќе биде објавена во март гостува Скот Нелсон од Hayek Institut каде што се разговара за Цицеро, политичката филозофија во антиката, каде се одразила истата во 18-от век (и денес) во уставот на САД, различниот (или сличниот пак) начин на перцепирање на слободата низ различните ери на нашето постоење, итн.
