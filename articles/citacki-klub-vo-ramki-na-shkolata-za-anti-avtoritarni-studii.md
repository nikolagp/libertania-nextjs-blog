---
title: Читачки клуб во рамки на Школата за анти-авторитарни студии
date: 2019-06-15T00:00:00.000Z
categories:
  - блог
  - novosti
author: Default Author
coverImage: IMG_20190605_195540-1024x768.jpg
---

Читачкиот клуб е претпоследната активност на школата за анти-авторитарни студии кој се одржа на 5 јуни во просториите на Правниот факултет. На овој настан студентите имаа можност да се запознаат со есејот на Хенри Дејвид Торо насловен како _Граѓанска непослушност (__Civil Disobedience)_.

![](http://libertaniabackup.local/wp-content/uploads/2019/08/IMG_20190605_195540-1024x768.jpg)

Торо е писател, поет, филозоф кој творел во средината на 19 век залагал за идеите на аболиционизмот, ниските даноци и останати слободарски и анархистички идеи. Во есејот за _Граѓанска непослушност_  се осврнува на потребата односно немањето потреба од државата во многу сфери од човековиот живот. Во тој период се залага за слобода на робовите, немешање на државата во приватната сопственост преку оданочување и разни давачки кон граѓаните како и односот со имигрантите во тоа време кои бегаат од војните во Мексико. Една од неговите најпознати реченици е: _Најдобра власт е онаа која што не владее со своите граѓани_.

Студентите читаа делови од овој есеј и дискутираа по истите споредувајќи ги идеите од пред два века кои што се актуелни и денес и се уште можат да се применат на денешните услови во модерното општествено уредување.

Со оваа активност се затвори циклусот на предавања на школата и останува уште завршниот настан каде студентите ќе ги презентираат своите студии на случај. Студиите на случај потоа ќе бидат објавени и достапни за симнување во _Journal of Liberty and International Affairs_.
