---
title: Објавена книгатa „Compendium philosophiae“ од Бошко Караџов
date: 2021-04-23T00:00:00.000Z
categories:
  - novosti
tags:
  - анархо-пацифизам
  - бошко-караџов
  - идентитет
  - јазикот-на-филозофијата
  - култура
  - македонија
  - минимална-држава
  - слобода
  - утопија
  - филозофија
  - филозофија-на-јазикот
coverImage: Bosko-Promo-Kniga.jpg
---

Издавачката куќа „Аз-Буки“, како 76. книга во библиотеката „Филозофија“, ја објави книгата „Compendium philosophiae“ од професорот по филозофија, научен истражувач и научен соработник на Центар за современа политика - Либертаниа,  д-р Бошко Караџов.

Тој е автор на студијата „Парадоксите на индуктивната логика“ (Аз-Буки, 2020), како и на над 50-ина научно-филозофски текстови објавени во домашни и меѓународни филозофски и научни списанија.

Книгата „Compendium philosophiae“ е збирка на филозофски есеи, научно-популарни статии, научни огледи, расправи и други критички текстови од областа на филозофија на политиката, филозофија на јазикот, филозофија на културата и идентитетските теории.

Книгата е поделена во три дела. Во првиот дел со наслов „Онтологија на слободата“ се поместени есеи и огледи од областа на политичката филозофија кои говорат за вредноста на слободата низ призмата на анархо-пацифистичката филозофија, либертаријанската идеологија, марксистичката антропологија и минархизмот. Вториот дел е насловен „Филозофијата и јазикот“ и во него се приопштени критички текстови од областа на филозофијата на јазикот и јазикот на филозофијата. Третиот дел носи наслов „Идентитет, предание и паганска политика“ и во него се вклучени научни расправи и анализи за македонското национално прашање, македонските културни политики и идентитетски стратегии.

Книгата наскоро ќе може да се најде во книжарниците во Скопје, Велес и Битола.
