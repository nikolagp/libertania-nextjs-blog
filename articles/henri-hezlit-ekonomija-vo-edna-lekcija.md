---
title: Хенри Хезлит и „Економија во една лекција“
date: 2020-11-29T00:00:00.000Z
categories:
  - блог
tags:
  - економија-во-една-лекција
  - класичен-либерализам
  - хенри-хезлит
author: Default Author
coverImage: Sime-pic.jpg
---

Ако не сте економист но сакате да разберете како светот функционира низ призмата на економија, а воедно ќе потрошите доволно време само за читање на една книга, тогаш „[Економија во една лекција](https://fee.org/resources/economics-in-one-lesson/)“ на Хенри Хезлит е единствениот избор. Хезлит е име кое денес ретко кој го знае надвор од класично либералните кругови. Меѓутоа, во својот долг живот тој ќе остави зад себе долга новинарска кариера и многу книги кои го прават многу познат помеѓу современиците.

Хезлит е скромна и поприлично допадлива личност што од една страна му овозможи пристап во класично либералните кругови, а од друга страна го стави во првите редови на „движењето“. Во 1930-те години Хезлит е познат и ја користи веќе стекнатата слава да се спротистави на таканаречената „Њу дил“ програма на социјални и стопански реформи на администацијата на Франклин Д. Рузвлет, која всушност не претставува ништо друго освен државно планирање на економскиот живот. Сепак, неговата слава не е доволно голема да спречи весникот за кој пишува да промени страни. Хезлит ќе го напушти весникот,  останувајќи достоен и придржувајќи се на принцип.

Кратко потоа во „Американ Меркјури“ истата судбина ќе го снајде и Х.Л. Менкен, кој ќе го назначи Хезлит за урединик,  велејќи дека Хезлит е „единствениот компетентен критикчар на уметностите за кој сум чул кој во исто време е и компетентен економист, како кога се работи за пракса така и за теорија“, додавајќи дека Хезлит е “еден од ретките економисти во човековата историја кои навистина знаат да пишуваат“. Кога Хајек доаѓа во Америка тој е зачуден од популарноста која ја ужива, незнаејќи дека  славата „му ја должи“ токму на прегелдот (review) на Хезлит на Хајековата „Пат кон ропоство“, кој подоцна води до скратената верзија на книгата.  Тој ќе биде еден од основачите на [Фондацијата за економска едукација](https://fee.org/resources/are-we-rome-by-lawrence-w-reed/), која се смета за првиот институт кој застанува во одбрана на идеите за слободен пазар.  Во 1950 Хезлит е еден од основачите и уредник на магазинот „Фримен“, еден од првите либертаријански магазини. Да не заборавиме, Хезлит е исто така еден од првите членови на класично либералното „[Друштво Мон Пелерин](https://www.montpelerin.org/)“

## Економија во една лекција

> Хезлит вели дека Лудвиг вон Мисес е човекот кој влијае најмногу врз неговите идеа. Меѓутоа, Економија во една лекција претставува прилагодена и дополнета, модерна верзија на „[Она што се гледа и она што не се гледа](http://libertaniabackup.local/ona-sto-se-gleda-i-ona-sto-ne-se-gleda/)“ на Фредерик Бастиат. Иако Бастиат е подеднакво добар, уште од првите зборови и примерите кои ги користи во обид да ги објасни економските принципи позади истите, јасно ви е дека се работи за „фосил“. Со Хезлит и Економија во една лекција, иако е напишана пред седумдесет години, се осеќате како да читате книга свежо излезена од печат. Во исто време, безвременоста и читливоста на книгата му овозможува на читателот да се поврзе разгледуваната проблематика, а воедно разбере и сфати што Хезлит сака да пренесе.

Дека сеуште не сме ги научиле „основните“ економски лекции не треба да се оди премногу далеку. Обичен разговор со пријателите или кратко „буричкање“ по социјалните медиуми е доволно да ве убеди дека лекциите не се научени. Можеби Милтон Фридман ја популаризираше фразата „не постои такво нешто како беслспатен ручек“, Хезлит е оној кој потенцираше дека јавните добра не настануваат од никаде туку се платени од страна на луѓето преку даноци. Дражавата не само што е полош стопанственик од пазарот, туку и оданочувањето дополнително го обесхрабрува производството, ефект кој е претставен преку „[лаферовата крива](https://fee.org/articles/the-laffer-curve-will-tax-cuts-pay-for-themselves/)“.

Со изборот на новиот претседател на САД прашање е во кој правец ќе се движат САД и светот кога се работи за меѓународната трговија. Изборот на Трамп за претседател доволно ни кажува дека луѓето сеуште веруваат во заблудите на меркантилизмот, несфаќајќи дека слободната трговија, без оглед дали се работи на државно или меѓунардоно ниво претставува „победа“ за трговските партнери.  

Иако автомобилите ги заменија коњите, проследени со исчезнување на многу работни места, исто толку, ако не и повеќе, нови работни места се отворија. Автоматизацијата го следеше истиот тренд. Од неодамна [гиг-економијата](https://www.wespeakfreely.org/2019/07/13/what-is-the-gig-economy/) стана популарна тема за разговор, оставајќи многумина да се запрашуваат дали тоа е иднината. Како и претходно, промените сосебе го донесоа стравот и луѓето повторно се уплашени од „проклетството на машините“, несфаќајќи дека гиг-економијата нема да [доведе до](https://fee.org/articles/the-sharing-economy-won-t-lead-to-mass-unemployment/) масовна невработеност, туку напротив, претставува благодет.

> Ова се само неколку од економските принципи кои Хезлит ги објаснува во книгата кои можат лесно да се прилагодат на модерното време. Постудиозно читање на книгата ќе ви овозможи сами да дојдете до точните заклучоци следен пат кога ќе прочитате за најновите случувања од облата на економијата. Обидувајќи се да ја сумирам во една реченица економската лекција на Хезлит, би го рекол следново: 1) Економијата е сложена и е составена од безброј одлуки па затоа не земајте само една варијалба; 2) следете како политиките се одразуваат на долг рок; и 3) размислете како политиките се изразуваат на сите групи, не само на онаа која е во фокус и директно инволвирана.

Многу интелектуалци, пред се економисти, се обидуваат да дадат одговор на [прашањето](https://www.mercatus.org/expert_commentary/why-there-no-milton-friedman-today) „Зошто денес нема таква личност како Милтон Фридман“. Можеби прашањето кое треба да се постави е „Зошто нема таква личност како Хенри Хезлит“. Со ова не сакам да му ја намалам важноста на Фридман, туку да истакнам дека Хезлит е пред се новинар и литературен критичар, а потоа економист и филозоф. Тој е еден од најбрилијантните јавни интелектуалци кој никогаш не беше дел од академската фела. Човек кој пишуваше на начин достапен за сите, а во исто време ненавредувајќи ничија интелегенција. Човек кој  можеби ни е потребн денес како никогаш претходно.

![Simon Sarevski](http://libertaniabackup.local/wp-content/uploads/2020/02/Sime-pic.jpg)

**Симон Саревски**,  
Либертаниа и Студенти за слобода
