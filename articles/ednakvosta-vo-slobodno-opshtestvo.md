---
title: Еднаквоста во слободно општество
date: 2021-11-29T00:00:00.000Z
categories:
  - блог
  - prevodi
tags:
  - основи-на-слободно-општество
  - прераспределба
author: Default Author
---

Многу луѓе мислат дека слободните општества се многу нееднакви. После се\` тие им дозволуваат на луѓето да создадат поголемо богатство. Ова, (како што продолжува аргументот) создава голема економска нееднавкост. Но, овој аргумент е погрешен. Како што можевме да воочиме, несразмерноста во приходите помеѓу слободните и не-слободните земји е речиси иста. Ако ништо, најслободните општества се за нијанса повеќе еднакви. Покрај тоа, неслободните општества имаат други, не-финансиски неедкаквости кои послободните општества ги немаат. Секој граѓанин на слободно општество може да се стреми да го зголеми сопственото богатство и приход наоѓајќи подобро платена работа или да се впушти во финански активности од кои ќе има профит. 

Во неслободните општества ваквите дејства не се секогаш возможни. Државно-административните работни места се достапни за оние кои ја поддржуваат владеачката партија или се пријатели и соработници со тие што се дел од власта. Законот, или предрасудата, може да ги спречи жените, припадниците на етничките малцинства и други групи од одредени професии. Припадниците од одредена раса или каста се ограничени најчесто на работа за која не се потребни квалификации и вештини, како домаќинство, физичка работа итн.  Имигрантите можат да бидат спречени да основаат или да бидат сопственици на бизнис, па дури и да имаат сметка во банка. Дури и меѓу тие што успеваат да најдат работа, неедквостите постојат. Во Москва за време на СССР на пример, ексклузивниот ГУМ ( Генерални универзални магазин) - стоковна куќа која се наоѓала на Црвениот плоштад била отворена само за туристи што плаќаат со „силна" валута и високи партиски функционери. Само вториве можеле да си дозволат да бидат возени во Зил лимузини - целиот сообраќај запирал да им се олесни нивното движење - или да уживаат во едномесечни одмори во бањи, длабоко опкружени со шуми. Апартманите и викенд куќите биле доделувани од партиските авторитети на нивните пријатели за да имаат подобри домови. Ова се нееднаквости од кои нема излез: тие кои ги носат последиците од нив може да немаат право на глас и политичка моќ да го променат законот. Во контраст, сите членови на слободното општество ако ништо друго можат да се стремат да најдат добра работа или да основаат бизнис со цел да создадат богатство и приход. За повеќето таквите обиди можат да бидат залудни и да не створат плод, меѓутоа нема кој да ги спречи да се обидат да го направат тоа.

### **Типови на еднаквост**

Еднаквоста во слободно општество не подразбира еднаква распределба на богатство, ист приход или овозможување животен стандард. Тоа подразбира создавање услови каде сите поединци ќе се третираат исто. Вакква еднаквост се манифестира преку четири битни типови на еднаквост. 

1) Граѓани во слободно општество имаат **_морална еднаквост_**: сите тие имаат право да направат избори за себе и да бидат третирани со обзир и почит од останатите.

2) **_Еднаквост пред законот_**: законот ги заштититува и ги третира сите исто, безразлика на нивната раса, религија, пол, материјална состојба или фамилијарни врски. 

3) **_Политичка еднаквост_**: сите можат да гласаат или да се номинираат за политичка функција.

4) **_Еднаквост на можности_**: не постојат вештачки бариери кои спречуваат да работат, образоваат или се пречка пред било кој пат на личен развој.

### _Морална еднаквост_

Во слободно општество, сите луѓе се сметаат еднакви за почит и обзир. Тие имаат исто право да направат избори за своите животи се додека нивниот избор не е на штета на другите. Овој став е основан врз цврстото длабоко верување во одликите на човековата природа, природата која сите ние (луѓето) ја делиме. Сите ние сакаме да правиме лични избори за себе, безразлика на нашата етничка припадност, религија  или пол и сакаме тоа право да ни биде испочитувано од останатите луѓе. Правилото во слободното општество гласи „oднесувај се како што сакаш да се однесуваат кон тебе". Ова не значи дека постапките на сите луѓе се еднакво морални. Тие кои напаѓаат или ограбуваат други не постапуваат морално. Некои можат намерно да исмеваат и подриваат општествени и сексуални норми и конвенции. Но нивните животи не губат од вредност. Нивното кршење на законот и  нивната неморалност ги прави подложни на казни и укор пропорционално на сериозноста на прекршокот, а не и на произволни или драконски казни и понижување.

### _Еднаквост пред законот_

Законот во слободните општества ги заштитува или казнува луѓето непристрасно. Оние што го прекршуваат законот не добиваат различен третман од полицијата, судовите и затворите заради некоја нивна лична карактеристика што не е поврзана со прекршокот што го направиле, како што е нивното богатство, врски, каста, пол, религија или етничка припадност. Граѓаните не можат да бидат подложни на произволно апсење и малтретирање само заради тоа што не им се допаѓаат на тие што имаат власт. Секој има иста достапност до правда ако се повредени или ограбени од други, безразлика кои се и безразлика колку се еминентни тие што ги обвинуваат дека им наштетиле. Ширум светот во рамки на зградите каде се сместени судовите правдата е симболично е прикажана како фигура што жена која во едната рака држи вага, а во другатта меч. Но најбитна одлика е тоа што статуата е прикажана со преврзани очи. Во слободно општество правдата е слепа за се, oсвен за ралевантните факти за секој случај поединечно.

### _Политичка еднаквост_

Друга форма на еднаквост што влечи корен, од човековата природа е политичката еднаквост. Сечиј интерес и став се сметаат за вредни да се земат во предвид. Следствено на тоа секој има право на глас на избори или референдуми и никој од нив нема право на повеќе од еден глас. Ваквиот начин осигура дека сечиј интерес е земен во обзир од страна на кандидатите или избраните политичари. Постојат само неколку ограничени исклучоци на ова правило. Децата немаат право на глас, верувајќи дека тие сеуште не се доволно зрели да изразат издржано мислење како тие и другите треба да бидат владеени. Слично, луѓето со посериозни ментални нарушувања најчесто се исклучени од процесот на гласање, но нивните капацитети треба да бидат проценети поединечно, се со цел да се спречат владејачките елити да ги исклучат нивните противници на таа основа. Постојат поделени мислења околу тоа дали осудени криминалци требаат да имаат право на глас. Во некои земји луѓето во затвор го губат правото на глас, на основа дека секој што ги прекршил законите не треба да биди вклучен во процесот на создавање на истите. Во други земји пак, само оние со најсериозни злодела се исклучени од гласачкиот процес. Во трети земји на сите криминалци имаат право глас на основа на доблестната природа која сите ние ја делиме како човечки битија. Принципот на политичка еднаквост значи дека и жените имаат право на глас како и мажите - иако дури и во релативно слободни општества ваквото право им е признаено пред некоја година повеќе од век.

Нов Зеланд им доделил право на глас на жените во 1893 година. Австралија го проследил тој пример во 1902 година, иако абориџинските жени имале ограничувања да гласаат се до 1962 година. Повеќето европски земји дозволиле жените да гласаат набргу после Првата Светска Војна, иако во Франција тоа право жените го оствариле  покасно во 1944 година, а во Швајцарија дури во 1971 година. Сите исклучоци и ограничување во процесот на гласање треба да бидат прецизно регулирани. Премногу е лесно за властите во не-слободните земји да им го одземат правото на глас на нивните непријатели, неосновано притворувајќи ги или прогласувајќи ги за ментално неспособни или ред други изговори. Ова е злоупотреба на моќ. Заради изводливи причини гласот на секој човек треба да се брои еднакво. На пример треба да постојат еднаков број на гласачи во секоја изборна единица од кои се избираат политички претставници. Колку избирачката единица е поголема тоа значи дека секој гласач има помалце удел и моќ во финалниот резултат. Единствен изговор да се има избирачки единици со драстично различни големини се само физичките разлики кои ги диктира грубата географска реалност. Границите на изборната единица треба да бидат одредени од независни тела со што не би биле искривени за да служат на интересите на владејачките групи. Покрај правото на глас, секој  има еднакво право да може да се кандидира и да биде носител на политичка функција. Во слободно општество не постојат политички позиции кои се ограничени само за припадници на одредена пол, раса или религија. Избирачкиот систем има императив да ја зачува ваква политичка еднаквост, гарантирајќи, на пример, дека секој може да се кандидира и да биде носител на политичка функција без страв дека од закани и уцени, посебно од страна на владејачките политички авторитети. Тоа значи дека треба да уживаат слободи да водат кампања, да имаат право на слободен говор, да ги издаваат и емитуваат нивните политички ставови и да упаат критика кон ставовите на другите кандидати како и кон законите и самиот устав на општеството каде се кандираат да се стекнат со политичка функција. Изборите се предвидени да бидат натпревар на идеи и не е возможно да постојат слободни избори доколку идеите и слободниот говор се потиснати. Во некои не-слободни земји критиката кон власта се смета за кривично дело или прекршок; во повеќе слободните земји таквата критика е нормален дел од секојдневната политичка дебата.

### _Еднаквост на можности_

Еднаквоста на можностите значи дека секој поединец не треба да се соочи со вештачки и произволни препреки во патот кон реализирање на неговите амбиции, образование, работа или бил кој друг составен дел од неговиот живот. Неговата раса не треба да биде препрека за неговото место во училиштето или во некоја спортска екипа, на пример. Неговата политичка определба или неговиот пол не треба да ги отргне од можноста да се вработат. Ниту пак неговата сиромаштија или социјална калса треба да го спречи да се венча со некој/а со поинаква позадина. Како и да е, ова не значи дека училиштата и работодавците или бил кој друг е приморан да прифати било кој/а без да ги земи во обзир нивните квалификации. Училиштето може да го ограничи бројот на приеми на основ на приемен испит и работодавецот може да го направи истото на основ на препораки и искуство на кандидатите. Слободна жена не е обврзана да се омажи со некого само заради тоа што на истиот му се допаѓа. 

Еднаквоста на можностите значи дека не постојат произволни пречки пред патот на некого и дека истиот не е присилен да прави нешто што не сака да го прави. На пример, договорените бракови се чести во некои култури и компатибилни со слободните општества се додека обата партнери се во согласност за тоа. Но луѓето не можат да бидат присилени да се венчаат спроти нивните желби, дури и ако нивните родители го бараат тоа од нив. Во слободно општество секој што е доволно зрел да стапи во брак се смета за доволно зрел да избери што е најдобро за себе. Како и секој договор, бракот е неважечки доколку еден од учесниците е присилен да стапи во брак. Иако луѓето не треба да се соочуваат со социјални бариери во нивните животни избори сепак постојат природни нееднаквости. Некој што е роден глув најверојатно нема да стане композитор или диригент на оркестар (иако Бетовен во подоцнежниот живот успеал во тоа). Лицата родени без екстремитети не можат да се стремат да искачуваат планини. И секое дете добива различни почетни услови за живот во зависност од фамилијарните можности; родителите на едно дете може да му купуваат книги и да му помагаат со училишните задачи, додека родителите на друго дете може да го запоставуваат. Некои луѓе на Западот аргументираат дека иако сите деца започнуваат со различно ниво во животот, до моментот кога ќе станат зрели и станат дел од работната сила образованиот систем треба да се потруди да им овозможи да стигнат на еднакво ниво. Според тоа, училиштата ангажираат огромна количина на ресурси на помошно образование и ги „поткаструваат" најбистрите ученици, наместо да ги негуваат и развиваат до нивниот полн капацитет. Во суштина ние не можеме да коментираме за природните разлики - и секој обид истите да ги премостиме и надминеме би бил кошмар, нешто наизглед на одземање на децата од родителите од раѓање, со цел да ги одгледа еднакво.

### **Позитивна дискриминација**

Некои земји се имаат обидено да надокнадат за природните разлики и да ги соборат предрасудите со програми за позитивна дискриминација. Тоа вклучува пристапување кон малцинствата кои не можат да си замислат дека одредени можности во животот се во нивен дофат - бистри, но сиромашнои деца на пример, кои никогаш не размислувале да се пријават на врвни универзитети - и ги охрабруваат да пробат. Ваквиот пристап и охрабрување се неприкосновени, со оглед дека тие едноставно ги зголемуваат достапните опции за малцинствата. Но позитивната дискриминација може да заземе форма на приоритизирање на малцинствата - на пример со формирање на квоти во училиштата или на работните места, на тој начин принудувајќи ги одговорните лица на тие институции да вклучат што е можно поголем број припадници на тие малцинства. До одредена точка, ова може да функционира: дискутабилно, позитивната дискриминација во Соединетите Американски Држави од шеесетите натаму овозможи црнците да ги прикажат своите способности во училиштата и на работните места, а со тоа помогна да се рушат некои од предрасудите кон нив од страна на белците. Но, позитивната дискриминација не е компатибилна со слободното општество. Додека може да помогне да се рушат предрасудите и со тоа да се создаде повеќе слобода, позитивната дискриминација фаворизира одредена група наместо да ги третира еднакво со другите. Некои луѓе аргументираат за позитивната дискриминација на основ дека истата надокнадува за негативната дискриминација со која малцинстватата во минатото се соочувале. Но минатото е минато: дискриминирањето позитивно во полза на членови од некое малцинство денес не ги исправува неправдите кон членовите на истото тоа малцинство кои биле повредени во минатото. Згора на се ваквата политика може да биде перцепирана како нефер од страна на мнозинството кое е принудено да достигне повисоки стандарди со цел да ги добијат истите работни и образовни позиции како малцинствата. Поради ова, малцинството може да биде перцепирано како нова привилегирана класа, а со тоа да се создаде  негативна реакција, огорченост, па дури и насилство против политиката и малцинствата кои имаат корист од неа.

### **Негативна дискриминација**

Дискриминацијата, секако, не е секогаш наменета да им помогне малцинствата. Многу често дискриминацијата е појава каде мнозинството си изгласува себеси права, привилегии и преференци кои не се достапни на малцинските групи. Малезија и Јужна Африка се два очигледни примери, иако светот изобилува со примери каде законот дискриминира против малцинската популација чисто на основа на нивната раса, религија, јазик, сексуални склоности или политички ставови. Повторно, ваквиот тип на дискриминација нема место во слободните општества: во слободните општества луѓето се еднавки пред законот и никоја група не може да си изгласа за себе посебни привилегии. Многу често овој тип на дискриминација еволуира во целосен прогон на малцинствата. Изземени од правата уживани од мнозинството, малцинствата немаат простор да си ја подобрат позицијата во општеството. Често може да бидат перцепирани како нижа класа на граѓани дури и нижа класа на човечки битија. А кога човечноста е соголена, не постои ограничување на понижувањето и малтретирањето кое може да го доживеат.

### **Еднаквост во приход**

Кога повеќето зборуваат за еднаквост тие не мислат на правото за рамноправен третман според принципите на морална еднаквост, еднаквост пред законот, политичка еднаквост или еднаквост на можности. Тие мислат на еднаквост во форма на материјален надоместок и награда како богатство, приход и животен стандард. Многу од нив се залагаат за некаква форма на пререаспределба на богатство од богатите кон сиромашните, за да ја остварат таа материјална награда.

### **Статистика за нееднаквоста во приходите**

Луѓето кои се залагаат за еднаквост во приходите често се повикуваат на статистичка операција наречена Џини коефициент или Џини индекс, именувана по италијанскиот статистичар и социолог Корадо Џини. Тоа е индекс што ја мери нееднаквоста по ставка приход. Џини коефициент 0 значи дека постои комплетна еднаквост, додека 1 комплетна нееднаквост ( кога еден човек го поседува целиот приход ). Различни институции како ММФ или американското ЦИА се обидуваат да го измерат Џини индексот за различни земји и според тоа ги рангираат по ставката на еднаквост, односно нееднаквост. Според нивните мерења и рангирања најнапредните земји имаат коефициенти кои варираат помеѓу 0.25 и 0.5 што значи голем степен на еднаквост. Најголема нееднаквост е забележана во афричките земји, со Јужна Африка на врвот со 0.7 коефициент. Треба да бидеме скептични околу ваквите пресметки, а уште повеќе околу предлогот на рамнење со сила на приходите во земјите со висок коефициент. За почеток многу малце земји имаат точни подотоци за мерењата на приходите што следствено го прави Џини индексот еднакво неточна и недоверлива мерка (па од тука различни институции мерат различен Џини индекс за иста земја). Второ, големи разлики во приходите може да рефлектираат позитивни социјални трендови. Ова може да индицира нагли раст на нови технологии или зголемување на просперитетот во градовите кој допрва треба да се манифестира и во руралните средини. Нема смисла да се задуши ваквиот просперитет на пример со кратење на приходите на вработените во IT индустријата со цел тој приход да се прераспредели како субвенција на фармерите во селата. Попрво треба да се погрижиме да им овозможиме на посиромашните да го искористат овој просперитет со остранување на пречките (како слобода на движење) што досега им сметало. Друг проблем со оваа статистичка операција е што мери ,,груби" приходи, игнорирајќи ги даноците кои граѓаните ги плаќаат на Државата како и социјалната помош, пензиите, безплатното здравство кои Државата им ги дава на граѓаните. Во Обидинетото Кралство ,,грубите" приходи на врвните 10% заработувачи се 30 пати повисоки во однос на ниските 10% што дава слика на огромна нееднаквост. Но откако ќе земе во обзир пресметката по основ платените даноци и помошта од Државата на двете групи ваквата разлика меѓу нив се намалува на скромни 6 пати. Луѓето кои се залагаат за прераспределба се повикуваат на првата пресметка по груби приходи, но тоа е злоупотреба на статистиката.

### **Еднаквост на приход или богатство?**

Идејата дека луѓето треба да уживаат еднакви награди од нивното учество во општествените процеси се нарекува егалитаризам.  Тешко е да се утврди точното значење на овој поим, делумно заради спротивставеностите кои се дел од него. Егалитарците не се јасни дали се залагаат за еднаквост на приходи - или богатство. Ако мислат дека приходите треба да бидат еднакви треба да прифатат дека големи нееднаквости во богатството речиси е сигурно повторно да се јават. Некој може тој приход да го штеди и инвестира мудро за да акумулира капитал и богатство, додека друг истиот приход може да го прокоцка или потроши за брзи задоволства. Со тек на време, нивното богатство драстично ќе се разликува. Исто така, доколку сите работни позиции би биле платени еднакво ќе има премногу побарувачка за оние кои се лесни, додека за тие што се тешки и непријатни ќе има недостиг на работници. Зошто некој би се трудел да работи напорно за да добие иста плата како неговите мрзливи колеги? Работата е многу повеќе од материјален надоместок. Постои нешто што економистите го нарекуваат психолошки надоместок - имањето на разумни колеги или местоположбата на работното место на пример. Овие квалитети можат да значат многу за оние што ги уживаат, но не се подложни на поделба. Ако од друга страна егалитарците сметаат дека богатството треба да биде изедначено се соочуваат со проблемот со тоа што луѓето примаат различни приходи во зависност од нивните таленти вештини и побарувачката на тие таленти и вештини од страна на работодавците. Доколку некои штедат и додаваат на нивното богатство, а другите го трошат и намалуваат тогаш со тек на време ќе настане разлика меѓу богатствата. Што би се правело во тој случај? Познатиот британски радио водител на квиз шоуто „Have a Go" oд 1950, Вилфред Пиклс го започнувал шоуто со тоа што ги прашувал учесниците во квизот да кажат нешто за себе и за нивните амбиции. Еден рекол : „Мојата амбиција е да ги соберам сите пари на светот и да ги поделам секому поеднакво". Ваквата добротворна изјава била пречекана со громогласен аплауз од страна на публиката. За жал учесникот го уништил ефектот на сопствената изјава со тоа што накнадно додал и " a откако ќе го потрошам мојот дел, ќе го направам тоа повторно". Во свет кој е променлив тешко е да се одржи еднакво богатство. Еднаквите исходи, дали тоа се по ставка на приход или богатство се поради тоа неприродни и нестабилни. Да се израмни било кое од двете и да се одржи израмнето потребен е огромен напад на слободата и сопственоста. Тоа би опфатило насилно одземање на богатството од некои луѓе за да им се даде на други, одново и одново за да се одржи рамнотежата на еднаквоста. Некое богатство е невозможно да се расцепка и прераспредели: сложена, функционална и рентабилна фабрика може да се подели на најситните машински делови и градежни елементи кои се дел од неа, но тогаш нема да продуцира ништо. Ниту пак може се продаде во целост како таква со цел парите од продажбата да се распределат еднакво - во свет со еднакво богатство никој поединец нема доволно ресурси да ја купи. Вакви прераспределувачки политики ќе бидат принудни и премногу неефективни. Тие ќе ги оттргнат луѓето од плодовите на нивниот нивниот труд и ќе гo уништат сиот поттик да работат и да штедат. Тие ќе го уништат богатството наместо да го прераспределат и за тоа ќе им треба огромна политичка моќ која ќе го спроведе тоа - политичка моќ која не соодветствува со слободното општество.

**Механизмите на прераспределба**

Уште еден проблем е одлуката кој би бил дел процесот на прераспределба. Обично, егалитарците од богатите земjи ги ограничуваат нивните предлози за прераспределба во рамките на граѓаните од нивната земја или во најголем случај помеѓу граѓаните од слични земји како нивната. Ова е поради тоа што за да се изведе овој процес (ако воопшто е практично да се изведе) би значело голем пад на животниот стандард за луѓето во богатите земји што најверојатно нема да се прифати мирно. Егалитарците од сиромашните земји за разлика, имаат поширока светска визија за постигнување на еднаквоста: споделување на богатството со тоа од богатите земји што би направило огромна разлика во нивните осиромашени заедници. Но ова е невозможен сон, ако ништо друго тогаш затоа што богатите земји нема никогаш да се согласат со тоа. Ниту пак дека прераспределбата ќе осигура долгорочно богатство за сиромашните. Богатството не е _игра со сума нула_ (zero sum game). Не постои фиксирана количина на богатство па ако еден човек стане побогат, друг на негова сметка станува посиромашен. Богатството се создава преку иновација, претприемништво, трговија и создавање на капитал. Уништувањето на продуктивниот капатил на оние кои го имаат не им помага на оние кои го немаат. Подобра политика би било да се справи со негативните елементи во едно општество како војна и кражба, кои ги обесхрабруваат луѓето во посиромашните земји да создадат капитал. Прашањата што треба да да се прераспредели во едно општество, на кому и кои ќе ја прават таа прераспределва укажува дека речиси е невозможно да се постигне консензус како би изгледала таа политика. Од друга страна за да се направи успешна прераспределба мора да постои дефинитивен план со кој сите се согласни. Во отсуство на консензус, единствениот начин да се оствари прерапсределбата е преку сила. Изнудената согласност за материјална еднаквост би го убил стремежот на секого да создаде нешто подобро. Со оглед дека секоја материјална придобивка што некој би ја постигнал преку иновација, претприемништво и напорна работа евентуално би била одземена, тогаш зошто некој да се стреми да ја постигнува воопшто? Покрај тоа се јавува и подлабока загуба за човештвото. Претприемништвото е креативен процес: луѓето се стремат да создадат подобри и нови добра и услуги, процеси и технологии што го подобруваат животот на сите во општеството. Со закочување на претприемништвото и иновацијата, егалитаризмот го запира континуираното подобрување на материјалниот аспект на животите на сите луѓе во светот.

**Еднаквост и правда**

Многумина кои се залагаат за прераспределба на богатството или приходите аргументираат дека е „неправедно" некои луѓе да се побогати од други и дека многу малку богати имаат неколкукратно повеќе богатство од најсиромашните. Оваа „социјална неправда" e надополнета со фактот дека богатството на луѓето не ја дефинира нивната „oпштествена вредност". Oва резонирање го киднапира поимот „правда". Оригиналното знаачење на правдата е врзано со очекувањата на луѓето од нивното меѓусебно однесување. Кога некој прекршува договор или кради велиме дека се однесува неправедно бидејќи таквото однесување е забрането според принципот ненасилство како и според моралните и легалните правила во рамки на едно општество. Со други зборови ваквото значење на правдата, наречена комутативна правда е поврзано со постапките на човечките битија и како се однесуваат помеѓу себе. Ако некој се разболи од грип или се стекне со физички хендикеп тоа е несреќна околност, но не и неправедно, затоа што никој не однесувал неправедно кон нив. Другата употреба на зборот „правда" се однесува на т.н распределувачка правда што се занимава со правичната распределба на ресурсите помеѓу поединците во општеството. Во слободно општество распределбата на богатството или приходот е резултат на доброволната економска активност каде сите се придржуваат до одредена легална и морална рамка. Таквата распределба не може да биде „неправедна" бидејќи никој учесник во процесот не се однесува неправедно. Никој нема намера и тенденција за таков исход, едноставно таков е животот.

_Вредност за општеството_

Употребата на поимот „социјална правда" има маана  што прејудицира дека општеството е свесно битие кое ја одлучува шемата на распределба на богатство и приход меѓу поединците. Општеството нема свест и волја само по себе : само поединците може да донесуваат одлуки и да дејствуваат според тие одлуки. А, тие најчесто не се согласуваат меѓусебно околу социјалните и економски политики. Една од причините што поимот социјална правда е привлечен на многумина е тоа што е паушален нејасен концепт за тоа што точно се очекува како успешен исход на социјалната правда и поминува преку несогласувањата на поединците. Кога пробуваме да определиме што точно би се сметало за социјално праведна распределба на богатствотото или исходот, неспособноста да се стигне до консензус станува јасна. Повеќето луѓе би се согласиле дека еднаквост во приходите не е соодветна цел, бидејќи тогаш поединците ќе добиваат иста награда без разлика колку од нив би биле мрзливи или опструктивни. Накусо, висината на материјалната награда мора да го земе во обзир вложениот труд за неа. Затоа, чест став е дека наместо комплетна еднаквост, материјалните награди треба да се доделат во зависност од понудената „вредност за општеството" од страна на луѓето. Но тогаш се наметнува прашањето кои се тие што треба да одлучат за општествената вредност на поединците? Општеството не е личност и не поседува вредности само по себе. Луѓето не можат да препишат вредност на нешто што нема вредност само по себе. Само поединците имаат вредности и сите тие вредности драстично се разликуваат и често се во конфликт. Една група може да ја вреднува вештината на еден боксер, додека други вештината на еден свирач на виолина; невозможно е да се одреди кој од нив придонесува поголема вредност за општеството, бидејќи вредносниот систем на луѓето кои ги ценат не може да биде споредлив. Како би одлучиле за вредноста за општеството на една медицинска сестра, касап, рудар на јаглен, судија, нуркач, даночен инспектор, пронаоѓач на лек или професор по математика?

**Распределба по заслуга**

Уште еден предлог на егалитарците е дека материјалните награди треба да бидат распределени по заслуга. Тука се соочуваме со проблемот на отсуство на непристрасни луѓе. Приликите и условите на луѓето драстично се разликуваат: тие имаат различен приход и богатство, но ова е подложно на големи промени. Луѓето живеат на подобри ило полоши места, имаат различни физички и ментални својства и предиспозиции и работат со различни луѓе на различни работни места. Овие нефинансиски користи како работење заедно со пријателско настроени и соработливи колеги, тешко е да се проценат монетарно. Дали на одредени луѓе им е потребна дополнителна материјална подршка или не е, затоа, е предмет на проценка што различни луѓе би ја направиле различно.  Прераспределба на основа на потреба би била возможна само ако на одреден политички авторитет му се даде моќ да одлучува што е „потребата" и да делува според тоа. Припадниците на слободните општества никогаш не би довериле толкава моќ на било кој авторитет. Таков авторитет би имал целосна контрола врз нивните животи. Тие нема повеќе да бидат слободни луѓе. Тие ќе бидат робови на тој авторитет. Ниту пак постоењето на потреба е обврска за останатите луѓе. На некој човек може да му откажат бубрезите и да има потреба од трансплатација на бубрег, но тоа не ги обврзува останатите да му донираат бубрег. Блиски роднини може да осеќаат морална или семејна обврска да донираат, па дури и комплетно непознати луѓе може да сочуствуваат со судбината и да го направат тоа. Но тоа останува нивен избор. Ние можеме да ги охрабиме и поддржиме во нивниот избор, но во слободно општество не можеме да ги принудиме да прават жртви за да помогнат на другите. Слободна економија не ги рапсределува ресурсите под принуда, компулсивно, туку преку вредноста што купувачите ја даваат на одредени добра и услуги што пазарната економија ги произведува. Ако купувачите преферираат органска наместо риба одгледувана во рибник или чевли наместо сандали, тоа и се произведува. Слободната економија распределува ресурси и преку вредностите изразени преку филантропските подароци кои поединците си ги разменуваат меѓусебно. Ваквите одлуки се доверени на поединците: идејата дека само Државата знае кои каузи заслужуваат поддршка е отфрлена во слободните општества.

**Дополнителна штета од егалитаризмот**

Разорувачкиот ефект на социјалната правда на егалитаризмот е тоа што ја помрачува идејата и реалноста на автентична и искрена _комутативна правда_. Основните принципи шо го формираат слободното општество како еднаквоста пред законот - се поматени и девалвирани од овој нов термин.

Со прераспределбата не може да постои еднаквост во третман: наместо третирање на сите луѓе исто, ние треба да земеме различна количина од секој придонесувач во општеството за да дадеме различна количина на секој примач во истото тоа општество.

**Материјалните желби опстојуваат**

Додека вистинската правда постои да се решат конфликтите, социјалната правда всушност ги создава. Кога владата еднаш ќе се реши да го распредели приходот на основа на заслуга, потреба, или вредност за општеството, ќе открие дека во тој процес ќе лобираат многу различни групи кои ќе тврдат дека токму нивната материјална награда треба да биде зголемена. Со оглед дека не постои соодветен веродостоен механизам што ќе ги подреди таквите стремежи меѓу нив, oд нивниот политички конфликт ќе произлезат произволни одлуки. Физичката сирова сила на крајот ќе ги решава сите конфликти, што не соодветствува со слободното општество. Поединците во ваква ситуација ќе наоѓаат начини како да го заобиколат системот со што би имале корист тие и нивните фамилии. Ваквото сценарио се одигра во Советскиот сојуз, каде мнозинството од популацијата беше вклучено во некаква форма на нелегална активност со цел да си го подобри животниот стандард. Наметнатата материјална еднаквост ги претвора примерните граѓани во нација на криминалци.

**Улогата на богатите**

Нееднаквостите на приходот и богатството може да има позитивна улога. Желбата на луѓето да печалат повеќе и да станат побогати е моќен мотив. Тоа ги стимулира луѓето да бараат подобри работи, да инвестираат, произведуваат и дистрибуираат подобри производи што ќе ги подобри животите на повеќе други луѓе. Богатите луѓе имаат битна улога да бидат тестери на новите добра. Повеќе нови продукти пристигаат на пазарот како луксузни стоки кои без оформен масивен пазар. тие се произведуваат во мали колични по висока цена. Така, тие се купуваат и оценуваат од страна на побогатите. Нивниот фидбек овозможува произведувачите да оформат слика за побарувачката на нивниот производ и каде и како треба да се подобри истиот. Тоа ги алармира да се ослободат од лошите производи пред да почнат да ги произведуваат за поширокиот пазар. На тој начин искуството на богатите, предводнички потрошувачи е во корист на сите потрошувачи. Луѓето со богатство и високи приходи имаат битни социјални улоги. Тие имаат ресурси да експериментираат во спроведувањето на нови производи и услуги, што го прошируваат изборот на останатите потрошувачи и го стимулираат процесот на подобрување на тие стоки и услуги. Тие можат да бидат покровители на уметностите, едукацијата и истражувачките проекти за кои мислат дека власта ги запоставува. Тие имаат финансиска поткрепа да го предизвикаат и подријат опресивниот авторитет во општеството пропагирајќи нови политички идеи што владините претставници може да ги доживеат како заканувачки. Сето ова е вредно да се земе во обзир ако сакаме да зачуваме слободно општество.

**Уништувањето на капиталот**

Не сите се еднакво добри во менаџирање на производствените ресурси. Тие што сакаат да изградат кариера како претприемачи мораат да ги поседуваат следниве вештини: ако сакаат да направат профит од нивните потфати мора да знаат како да менаџираат со ризиците и да знаат соберат продуктивни ресурси за да произведат подобри и поефтини добра. Но, прераспределбата ги одзема ресурсите од овие вешти практичари и ги распределува наоколу на други. Тоа значи губиток на капиталот и на создавањето на капитал. Капиталот е тоа што ја прави економијата продуктивна. што помалце се создава капитал, толку помалце ресурси се конзумираат, што на подолг временски период резултира со пропаѓање на општеството. Нееднаквоста поттикнува економско раст. Добивката направена од успешните произведувачи во општеството делува како магнет, повлекувајќи луѓе и ресурси каде најголемата добивка е возможна, а подалеку каде нивната вредност може максимално да се утилизира. Луѓето и ресурсите се привлекуваат на местата кои што ќе допринесат за идните највисоки приходи. Тоа е континуиран, динамичен, растечки процес. Нееднаквоста што многумина ја презираат е всушност водечката сила што пренасочува луѓе и ресурси на местата каде ќе бидат најпродуктивни, допринесувајќи за просперитетот во општеството насекаде. Ако ги прераспределуваме приходите во потрага на еднаквост, ја блокираме таа водечка сила и губиме од идната вредност и раст што таа сила може да ги создаде. Многуте сиромашни луѓе кои зависат од растечка економија ќе настрадаат најмногу. Како може тоа да го наречеме социјална правда.

**Одданочување и социјална помош**

Комплетна еднаквост на богатството и приходите може да биде невозможна цел, но безразлика многу влади се обидуваат да се приближат до тоа, со високи даночни стапки на прогресивни даноци наметнати врз побогатите поединци. Ваквите даноци можат да бидат прилично штетни. Со намалување на материјалните награди од претприемништвото и трудот, тие ги обесхрабруваат ваквите корисни активности, бројот на вработените и подобрувањето на работните места. Уште полошо ваквите даноци се наметнуваат на товар на заштедите и капиталот. Даночењето на заштедите ги остава луѓето со помалку пари за инвестиција во бизнис потфати, кои ќе го кренат просперитетот на целото општество. Одданочувањето на капиталот значи дека помалку ресурси ќе бидат инвестирани во продуктивни средства, намалувајќи го идниот просперитет на целокупната заедница. Во слободно општество, трговијата и размената се одвиваат доброволно. Претприемачите заработуваат пари само со создавање на добра и услуги кои луѓето ги сакаат и се подготвени да платат за нив. Луѓето кои се богатат не ограбуваат никого. Тие не се виновни за неправда. Кога на обичен бандит не му дозволуваме да краде од нив на основана тоа дека ќе ја намали материјалната нееднаквост, зошто тогаш истото им го дозволуваме на владите?
