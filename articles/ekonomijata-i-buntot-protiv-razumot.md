---
title: 'Економијата и бунтот против разумот, дел 1 - Лудвиг вон Мисес'
date: 2022-07-05T00:00:00.000Z
tags:
  - либерализам
  - марксизам
  - мисес
  - нацизам
  - полилогизам
author: Default Author
category: преводи
coverImage: misses-_1_-1.webp
---

**_1\. Бунт против разумот_**

Навистина, низ историјата имало философи кои ја преценувале моќта на човековиот разум. Верувале дека човекот може со чисто умствување да ги открие причините на космичките случување и конечните намери на Создателот кои го натерале да го створи универзумот, како и текот на развој на истиот. Бескрајно дискутирале за „апсолутот’, како да дискутираат за сопствениот џебен сат. Не се стегале ниту да ги објават вечните и апсолутни вредности, ниту пак да засноваат морални кодекси кои безусловно ги обврзуваат сите луѓе.

Потоа, сме имале и долга низа на писатели - утописти. Тие смислувале начини за да остварат земски рај, во кој би владеел чист разум. Не сфатиле дека таканаречениот апсолутен разум и очигледна вистина биле измислици. Едноставно, себе си се сметале за непогрешливи и често заговарале едноумие и насилно угнетување на дисидентите и еретиците. Целта им била диктатура, било за себе или за луѓето кои прецизно би ги извршиле нивните планови. Не постоел друг начин, според нивното мислење, за човештвото да се ослободи од патење.

Па потоа го имавме Хегел. Неговата мисла била длабока, а неговите дела се ризница на стимулативни идеи. Но, бил во заблуда дека _Духот_, _Апсолутот_ се откриваат преку неговите зборови. За Хегел, нема ништо скриено во космосот. Штета што неговите зборови се така двосмислени, па се толкуваат на различни начини. Десничарските хегелијанци ги толкувале како потврда на прускиот систем на автократска власт и догмите на пруската црква. Левичарските хегелијанци ги толкувале неговите зборови како атеаизам, бескомпромисен, револиционерен радикализам и анархистички доктрини.

Па потоа го имавме Огист Конт. Тој точно знаел што ќе му донесе иднината на човештвото. И секако, себе си се сметал за врховен законодавец. На пример, сметал дека одредени астрономски истражувања се бескористни и сакал да ги забрани. Планирал да го замени христијанството со нова религија, и избрал жена која во неговата нова црква требало да ја замени Богородица. На Конт може да му простиме, затоа што бил луд во потполна смисла на зборот. Но, што со неговите следбеници?

Може да бидат споменети уште многу факти од овој вид. Но, истите не претставуваат аргумент против разумот, рационализмот и рационалноста. Сновидението на овие луѓе нема никаква врска со прашањето дали разумот е вистинска и единствена човекова алатка во неговото настојување да стекне колку што може поголемо знаење. Искрените и совесни трагачи по вистината никогаш не се преправале дека разумот и научното истражување може да дадат одговор на сите прашања. Потполни биле свесни за ограничувањата на човековиот ум. Нив не можеме да ги сметаме за одговорни за сировоста на Хекеловата (Heackel) философија и претераното упростување на материјалистичките школи.

Самите философи на рационализмот, отсекогаш биле доследни во намерата да ги означат границите, како на априористичките теории, така и на емпириските истражувања. \[1\] Дејвид Хјум, родоначалник на британската политичка економија, утилитарист и американски прагматист, сигурно не ја преувеличувал моќта на сознавање на вистината. Пооправдано би било да ја обвиниме философијата во последните двесте години за премногу агностицизам и скептицизам, отколку за преголема самодоверба во поглед на можните достигнувања на човековиот ум. 

Бунтот против разумот, е карактеристичен ментален став на нашата доба, и не е поттикнат од недостаток на скромност, внимание или само-испитувања од страна на философите. А не е ниту последица на неуспехот во развојот на модерните природни науки. Неверојатното достигнување на технологијата и медицината никој не може да го игнорира. Бесмислено е да ја напаѓаме модерната наука, било од позиција на интуицизам и мистика, или од било која друга. Бунтот против разумот цели во друга мета. Мета не се природните науки, туку економијата. Нападот на природните науки е само логично неизбежна последица од нападот на економијата. Не е возможно да се отфрли разумот во една област, а да не се доведе под знак прашалник и во другите гранки на знаењето. 

Како последица на историските ситуации во средината на 19-ти век, настана голема збрка. Економистите, потполно ги уништија фантастичните заблуди на социјалистите - утописти. Недостатоците на класичниот систем, ги спречија економистите да сфатат зошто секој социјалистички план мора да биде неостварлив; но знаеја доволно да ја докажат заблудата на сите социјалистички програми смислено до тоа време. Комунистичките идеи беа поразени. Социјалистите не може да дадат било каков приговор на разорната критика на нивните шеми и да понудат било каков аргумент во нивна корист. Изгледаше дека социјализмот е засекогаш мртов.  

Социјалистите можеа да се извлечат само на еден начин од овој ќор-сокак - да ја нападнат логиката и разумот и да ги заменат со размислување на мистична интуиција. Историската улога на Карл Маркс беше да го предложи ова решение. Врз основа на Хегеловиот дијалектички мистицизам, Маркс тврдеше дека може да ја предвиди иднината. Хегел, наводно знаел дека со создавањето на свемирот, _Духот_ ја остварува својата цел - да ја создаде пруската монархија на Фридрих Вилхел 2-ри. Но Маркс, подобро е информиран за плановите на _Духот_. Тој знаел дека конечната цел на историскиот развој е воспоставување на социјалистички милениум. Социјализмот сигурно ќе дојде „како што се сигурни законите на природата“. И, затоа што според Хегел, секоја покасна фаза од историјата, е повисока и подобра, не може да има сомнеж, дека социјализмот - последната и конечна фаза од еволуцијата на човештвото, ќе биде совршена во секој поглед. Со тоа, бескорисно е да дискутираме за деталите на функционирање на социјалистичката заедница. Историјата, во вистинското време, ќе се организира на најдобар начин. На историјата не и се потребни советите од смртниците. 

Меѓутоа, и понатаму постоела главна пречка која треба да се совлада: разорната критика на економистите. Маркс, решението го најде на дофат на рака. Самата структура на човековиот ум, тврдеше, не одговара на потрагата за вистина. Логичката структура на умот е различна кај различни општествени класи. Не постои универзално важечка логика. Она што умот го создава, не може да биде ништо друго, освен „идеологија“, што во марксистичката терминологија опфаќа збир на идеи, кои ги прикриваат себичните интереси на општествената класа на која мислителот припаѓа. Со тоа, „буржоаскиот“ ум на економистот е потполно неспособен да создаде, ништо повеќе, отколку оправдувања за капитализмот. Учењата на „буржоаската“ наука, издаток од „буржоаската“ логика, не се од никаква корист за пролетерите, класа која се воздигнува и на која и е судено да ги укини сите класи и Земјата да ја претвори во рајска градина. 

Но, секако, логиката на пролетерите не е само класна логика. „Идеите на пролетерската логика не е партиска логика, туку еманација на самата логика, чиста и едноставна“. \[2\] Што повеќе, врз основа на посебните привилегии, логиката на избраната буржоазија не била извалкана со исконскиот грев на буржоаското потекло. Карл Маркс, син на добро ситуиран правник, оженет за ќерка на пруски аристократ, и неговиот соработник, Фридрих Енгелс, богат произведувач на текстил, никогаш не споменале дека и тие самите се исклучок и без обзир на нивното буржоаско потекло, се надарени со способноста да ја откријат апсолутната вистина. 

Задачата на историјата е да ги опиши историските услови, кои оваа сурова доктрина ја направија популарна. Економијата има друга задача. Таа мора да го анализира марксистичкиот полилогизам, како и другите видови на полилогизми кои го пратат, и да ги демаскира нивните грешки и противречности.

**_2\. Логички аспекти на полилогизмот_**

Марксистичкиот полилогизам тврди дека кај припадниците на различни општествени класи постои различна логичка структура на умот. Расниот полилогизам се разликува од марксистичкиот само во тоа што на секоја раса и припишува посебна логичка структура на умот и тврди дека сите припадници на одредена раса, без разлика на која класа и припаѓаат, се одредени од посебна логичка структура.

Нема потреба тука да влегуваме во критика на концептот на општествени класи и раси, и како ги применуваат овие доктрини. Не вреди да се прашаат марксистите кога и како пролетерот кој ќе успее да се придружи во редовите на буржуазијата, го променува својот пролетерски ум во буржоаски. Непотребно е да ги прашате расистите која логика им одговара на луѓето чие расно потекло не е чисто. Постојат многу сериозни приговори.

Ниту марксистите, ниту расистите, ниту поддржувачите на било кој друг вид на полилогизам не заминале подалеку од тврдењето дека логичката структура на умот е различна кај припадниците на различните класи, раси или нации. Никогаш не се потрудија прецизно да објаснат во што логиката на пролетерот се разликува од логиката на буржујот, што ја разликува логиката на Ариевецот од логиката на оној кој не е. Во очите на марксистите, Рикардовата теорија за компаративни трошоци е лажна, бидејќи Рикардо бил припадник на буржоазијата. Германските расисти ја отфрлаат истата теорија бидејќи Рикардо бил Евреин, а германските националисти, бидејќи бил Англичанец. Некои германски професори ги користат сите три аргументи заедно за да го побијат учењето на Рикардо. Но, за да се отфрли една теорија, не е доволно да се открие потеклото на нејзиниот автор. Мора прво да се изложи логички систем кој се разликува од оној кој го применува критикуваниот автор. Тогаш би требало да се испита спорната теорија, точка по точка, да се покажи каде во размислувањето се доаѓа до заклучок, кој, иако исправен од аголот на авторската логика, не важи од гледиштата на пролетерската, ариевската или германската. И на крајот, потребно е да се објасни до какви последици доведуваат замените на заклучоци на злобниот автор со точните заклучоци на критичари. Како што е општо познато, ова никогаш и никаде не може да биде пробано од страна на било кој.

Потоа, тука е фактот дека постои несогласување во врска со основните проблеми меѓу луѓето кои припаѓаат на иста класа, раса или нација. За жал, викаат нацистите, има Германци кои не размислуваат на исправен германски начин. Но, ако германецот не размислува секогаш како што треба, туку може да размислува и како човек опремен со не-германска логика, кој тогаш може да одреди кои идеи на германците се навистина германски, а кои не-германски? Покојниот професор Франц Опенхајмер вели „Поединецот често греши кога ги следи своите интереси; класата никогаш не греши на долги стази.“\[3\] Од ова би требало да следи дека одлучувањето со мнозинство на гласови е непогрешливо. Меѓутоа, нацистите го отфрлија одлучувањето со мнозинство на гласови, како очигледно не-германска идеа. Марскистите го фалат демократскиот принцип на почитување на одлуката на мнозинството. \[4\] Но кога ќе дојде до проблеми, тие ја прифаќаат и одлуката на малцинството, под услов тоа да е и одлуката на нивната партија. Да се сетиме како лениновата влада со сила го растури уставотворното собрание, избрано од стана на сите возрасни жители, бидејќи само една петтина од членовите на собранието беа болшевици.

Доследен поддржувач на полилогизмот би требало да мисли дека идеите се точни бидејќи нивниот автор е член на вистинската класа, нација или раса. Но доследноста не е една од неговите доблести. Така марксистите го даваат епитетот „пролетерски“ на секој мислител чија доктрина ја одобруваат. Сите останати ги понижуваат или како противници на својата класа или како предавници. Хитлер дури беше доволно искрен да признае дека единствен метод за одредување кој е вистински германец, а кој мешан или странец, беше да формулира оригинална германска програма и да види кој е подготвен да ја подржи. \[5\] Црномурестиот човек, чии телесни одлики ни од одалеку не одговарале на прототипот на русокосата ариевска раса на господари, си додели себе си дар за откривање на единствената доктрина подобна за германскиот ум, како и задача да ги протера од редовите сите оние германци кои не ја прифатиле оваа доктрина без обзир на нивните телесни карактеристики. Фаличноста на целата доктрина не е потребно и понатаму да се докажува. 

**_3\. Праксеолошки аспект на полилогизмот_**

Идеологијата е, во марксистичкото значење на овој израз, доктрина која, иако погрешна од аголот на исправната логика на пролетерот, корисна е за себичните интереси на класата која ја развила. Идеологијата е објактивно лоша, но ги подржува интересите на класата на мислители баш поради нејзиното зло. Многу марксисти веруваат дека го докажале ова начело со нагласување дека луѓето не трагаат по знаење поради самото знаење. Цел на научникот е да го покаже патот за успешна акција. Теориите, секогаш се развивале со цел практична примена. Не постои чиста наука и барање на вистината без интерес.

Заради расправата може да признаеме дека секој напор да се сознае вистината е мотивиран од нејзиното практично користење за остварување на некои цели. Но, тоа не е одговор на прашањето зошто „идеолошката“, односно лажната теорија за било кој е подобра отколку точната. Фактот дека практичната примена на теориите доведува до резултат предвиден врз основа на оваа теорија, универзално се смета за потврда на нивната исправност. Парадоксално е да се тврди дека погрешната теорија од било која точка на гледање е покорисна отколку точната.

Луѓето користат огнено оружје. Со цел подобрување на ова оружје се разви науката за балистика. Но, секако, баш заради тоа што сакале да ловат дивеч и да се убиваат едни со други, точно ја развиваа балистиката. Од „идеолошка“ балистика не би имало никаква корист.

За марксистите ставот дека научниците работаат само поради знаење не е ништо друго туку „арогантна измама’ на научникот. Така тие тврдат дека Максвел до неговата теорија за електромагнетни бранови го доведе потребата да започне работа со бежична телеграфија. \[6\] За проблемот на идеологијата не е од значење дали е тоа вистина или не. Прашањето е дали е вистина дека индустријалците од 19-тиот век, наводно сметале дека телеграфот без жица „камен на мудроста и еликсир на младоста“ \[7\] го мотивирала Максвел да формулира исправна теорија или мотивот бил идеолошка надградба на себичните класни интереси на буржуазијата. Нема сомнеж дека истражувањето во бактериологијата е поттикнато не само од желбата да се победат заразните болести, туку и од желбата произведувачите на вино и сирење да ги подобрат методите на производство. Добиениот резултат секако не е „идеолошки“ во марскистичка смисла.

Тоа што го наведе Маркс да ја измисли својата доктрина за идеологија, беше желбата да го намали престижот на економијата. Тој беше потполно свесен за својата немоќ да возврати на забелешките кои економистите ги ставија на изводливоста на социјалистичките шеми. Всушност тој беше толку фасциниран од теоретскиот систем на британската класична економија, што цврсто веруваше во нејзината ненадминливост. Тој, или никогаш не созна за сомнежите кои класичната теорија на вредности го поттикна кај научниците, или, ако слушнал за нив, не ја сфатил нивната тежина. Неговите економски идеи се одвај нешто повеќе од извртоперена верзија на рикардијанизам. Кога Џевонс и Менгер ја отворија новата ера на економски мисли, неговата кариера на автор на економски списи веќе беше завршена, првиот том Капитал беше објавен неколку години проано. Единствената марксовата рекација на маргиналната теорија на вредноста беше одложувањето на објавувањето на подоцнежните томови на неговото главно дело. Тие и станаа достапни на јавноста дури после неговата смрт.

Кога ја развива доктрината за идеологија, Маркс исклучиво има за цел економијата и општествената философија на утилитаризмот. Неговата единствена намера е да ја уништи репутацијата на економските науки, кои не можеше да ги предизвика со логика и размислување. На својата доктрина и даде форма на универзален закон кој важи за цела историска доба на општествени класи, бидејќи исказ кој се однесува на една историска случка не може да се смета за закон. Од истите причини не го ограничил нејзиното важење само на економската мисла, туку ја прошири на сите гранки на сознанието.

Користа која буржоаската економија му ја донесе на буржоазијата, во очите на Маркс била двострана. Прво и помогна во борбата против феудализмот и кралскиот деспотизам, а покасно и во борбата против растечката пролетерска класа. Обезбеди рационално и морално оправдување на капиталистичката експлоатација. Беше рационализација на капиталистичкото присвојување. \[8\] Капиталистите, покрај потсвесниот срам поради злата алчност која го мотивира нивното однесување, како и желбата да ја избегнат општествената стигма, ги охрабрија своите сервилни и дрвени адвокати - економистите, да ја прогласат доктрината, која би требала да ги рехабилитира пред очите на јавноста.

Точно е дека рационализацијата претставува еден психолошки опис на поттиците кои го навеле човекот или групата на луѓе да формулираат една теорема или цела теорија. Но, тоа не овозможува да се каже нешто за исправноста или неисправноста на истата. Ако е докажано дека дотичната теорија неодбранлива, поимот на рационализација е психолошко толкување на причините кои ги навеле авторите да згрешат. Но доколку не пронајдеме ниту една грешка во понудената теорија, повикување на концептот на рационализација никако не може да ја побие. И кога би било точно дека економистите немале во потсвеста ништо освен желба да го оправдаат присвојувањето на капиталот, нивната теорија сепак би можело да биде потполно точна. Нема друг начин да се собори непотполна теорија, отколку да се побие со дискурзивно резонирање и да се замени со подбра теорија. Кога ја користеме Питагорината теорема или теоријата на компаративни трошоци, не сме заинтертесирани за психолошките фактори кои го навеле Питагира и Рикардо за нивното изведување (ова може да биде од интерес за историчарите или биографите). За науката, единственото релеватно прашање е - дали овие теореми може да поминат на тестот на рационално испитување или не можат. Социјалното или расното потекло на нивниот автор е небитно. 

Факт е дека луѓето ги следат своите себични интереси, обидувајќи се да користат доктрини кои се сметаат за повеќе или помалку универзално прифатени. Што повеќе, тие се трудат да откријат и пропаѓираат доктрини кои може да ги користат како подршка на своите интереси. Но, ова не објаснува зошто тие доктрини, кои ги фаворизираат интересите на малцинството, наспроти интересите на другите луѓе, ги прифаќа јавното мислење. Без разлика дали тие „идеолошки“ доктрини се производ на „лажна свест“ која го тера човекот од незнаење да мисли на начин кој му служи на интересите на неговата класа, или се производ на намерно извртување на вистината, тие мора да се судрат со идеологијата на другите класи и да се обидат да ги потиснат. Тогаш настанува ривалството помеѓу судрените идеологии. Марксистите ги објаснуваат победите и поразите во таквите судири како резултат на мешање на историското провидение. Дух - мистичен примарен двигател - оперира во склад со одреден план. Тој го води човекот низ разни прелиминарни фази до конечно блаженство на социјализам. Секоја фаза на производот е одредена од состојбата на технологијата и сите останати нејзини карактеристики се неопходна идеолошка надградба на оваа технолошка состојба. Духот го води човекот навремено да ги открие технолошките идеи адекватни на фазата во која живее и да ги оствари. Сето останато е последица на состојбата на технологијата. Рачниот млин го создаде феудалното општество, парниот млин го создаде капитализмот. \[9\] Човековата волја и разум играат само споредни улоги во овие промени. Немилосрдните закони на историскиот развој ги тераат лугето, независно од нивната волја, да мислат и да се однесуваат во согласност со обрасците кои одговараат на материјалната основа на нивната доба. Луѓето буделесто веруваат дека се слободни да бираат меѓу различни идеи и меѓу она што го нарекуваат вистинито и погрешно. Тие самите не мислат, туку историското Провидение се манифестира во нивните мисли.

Ова е потполно мистична доктрина. Единствен доказ во прилог на истата е Хегеловата дијалектика. Капиталистичката приватна сопственост е прва негација на приватната сопственост на поединецот. Таа создава сопствена негација т.е. заедничка сопственост над средствата на производство, со немилосрдниот закон на природата. \[10\] Меѓутоа, мистичната доктрина заснована на интуицијата не станува помалку мистична кога се однесува на друга исто така мистична доктрина. Оваа импровизација не дава одговор на прашањето зошто мислителот мора да развива идеологија во согласност со интересите на својата класа. Заради дискусија може да признаеме дека човековото мислење мора да доведе до доктрини кои се корисни за неговите интереси. Но, дали интересите на еден човек се нужно идентички со интересите на целата негова класа? Дури и Маркс мораше да признае дека организирањето на пролетерите, прво во класа, а потоа и во политичка партија, цело време, ја вознемирува конкуренцијата помеѓу самите работници. \[11\] Неспорен е фактот дека владее непомирлив судир на интереси помеѓу оние работници кои се вработени и примаат плата според колективен договор и оние кои не се вработени, бидејќи спроведувањето на колективниот договор спречува понудата и побарувачката на работна сила, да ја одредат цената на трудот. Ниту помалку е точно дека интересите на работниците во релативно пренаселените земји и оние од релативно ретко населените земји, се спротивставени во поглед на пречките за преселување. Изјавата дека интересите на сите пролетери еднозначно бараат замена на капитализмот со социјализам е произволен постуилат на Маркс и другите социјалисти. Тоа не може да се докаже со обично тврдење дека социјалистичката идеа е производ на пролетерските мисли, и како таква сигурно е корисна за интересите на пролетаријатот. 

Популарното толкување на промената на британската надворешно-трговска политика, заснована на идеите на Сисмонди, Дридрих Лист, Маркс и германската историска школа оди вака: Во втората половина на 18-ти и поголемиот дел од 19-ти век, класните интереси на британската буржуазија барале слободна трговија. Затоа британската политичка економија разработила доктрина на слободна трговија, а британските произведуваче се организирале во народно движење, кој на крајот успеал да ги укини заштитните царини. Покасно, условите се промениле. Британската буржуазија веќе не можела да ги издржи конкуренцијата на странските производи и заштитните царини веќе не беиле потребни. Поради тоа, економистите, застарената идеологија на слободна трговија ја замениле со теорија на заштита и протекционизмот се вратил во Велика Британија.

Првата грешка во ова толкување е тоа што ја смета „буржуазијата“ за хомогена класа, составена од членови со идентични интереси. Работниот човек, мора секогаш да ја прилагодува работата на своето претпријатије на институционалните услови на држава во која функционира. На долги патеки, во својство на претприемач и капиталист, тој нема ни корист, ниту штета од постоењето или отсуството на царина. Она што може да го оштети или да му помогне на неговите краткорочни интереси, се само промени од институционални рамки. Но, таквите промени не влијаат на различните гранки на работење и различните претпријатија, на ист начин и во иста мерка. Мерката која ја користи една гранка или претпријатие, може да нанесе штета на другите гранки или претпријатија. Она што е битно за еден работен човек е само малиот број на царински ставки. А, во поглед на овие ставки, интересите на различните гранки и фирми, воглавно се спротивставени.

Не е точно дека во годините на популарност на идеата за слободна трговија, интересите на сите гранки на производство во Британија беа хомогени и дека сите еднакво го подржувале укинувањето на протекционизмот. Ниту е факт дека британските фабрики тогаш биле технолошки далеку понапредни од фабриките во останатиот свет, кои биле безопасна конкуренција за нив. Денес, американските фабрики уживаат слична супериорност. Сепак, голем дел од американските произведувачи верува дека им е потребна заштита од застанатите индустрии на другите земји.

Интересите на секоја гранка или претпријатие, може да бидат помогнати од разни видови на привилегии доделени од страна на властите. Но, доколку привилегиите се дадени во иста мера и на другите гранки и фирми, секој работен човек губи - не само во својство на потрошувач, туку и во својство на купувач на суровина, полу-производ, машини и останата опрема - губи на една страна, толку колку што добива на друга. Себичните групни интереси може да навестат дека човекот бара заштита за својата гранка или фирма. Тие никогаш не може да го мотивираат да бара универзална заштита за сите свои гранки или претпијатија, ако не е сигурен дека ќе биде заштитен во поголема мерка отколку другите економски гранки и претпријатија.

Не е точно дека британските произведувачи, од гледна точка на интересите на нивната класа, биле повеќе заинтересирани за укинување на Законот за пченка, повеќе од останатите британски граѓани. Земјопоседниците беа против укинување на овие закони, бидејќи намалувањето на цената на земјоделските производи ја смалува цената на закуп на земјиштето. Посебните класни интереси на произведувачите може да се толкуваат само врз основа на одамна отфрлениот Железен закон за платите и еднакво неодржливата доктрина дека профитот е резултат на експлоатацијата на работниците.

Во светот организиран врз принципот на поделба на труд, секоја промена, на овој или оној начин, влијае на краткорочните интереси на многу групи. Затоа секогаш е лесно да се обвини доктрината која ги подржува промената на постоечките состојби, како „идеолошки“ параван за себичните интереси на една група луѓе. Ова обвинување е главна преокупација на многу писатели. Маркс не ја измислил оваа проведура. Таа е позната многу пред него. Нејзината најинтересна манифестација е обид на некои писатели од 18-ти век, да ги објаснат религиозните уверувања како лага и измама на свештениците, кои сакаат да стекнат моќ и богатство, за себе и своите сојузници, експлоататорите. Марксистите го подржаа овој став, така што религијата ја нарекоа „опиум за народот.“ \[12\] На подржувачите на ова учење, никогаш не им паднало на памет, дека таму каде што има себични интереси „за“, мора да постојат и себични интереси „против“. Ни малку не е задоволувачко објаснувањето, за било кој настан, дека ги фаворизира интересите на посебна класа. Прашањето кое бара одговор е зошто остатокот од жителството, чии интереси се повредени, не успеа да ги осуети напорите на оние чии интереси се подржани. 

Секоја фирма, и секоја гранка на работење е краткорочно заинтересирана за зголемување на продажбата на своите производи. Меѓутоа, на долг рок, преовладува тенденцијата кон воедначување на добивката во различните гранки на производство. Ако побарувачката за производите од една гранка се зголемува, расте и профитот, поголем проток на капатал дотекува до неа и конкуренцијата на новите претпријатија го намалува профитот. Добивката, во никој случај не е поголема во продажбата на општествтено штетни добра, отколку во продажбата на општествено корисни. Ако одредена гранка на работење е забранета, а оние кои со неа се занимаваат ризикуваат да бидат прогонети, казнети и затворени, бруто профитот мора да биде доволно висока, за да го надополни ризикот. Но, тоа не влијане на висината на нето добивката.

Богаташите, сопствениците на фабрика која работи, немаат никаков посебен класен интерес за одржување на слободна конкуренција. Тие, секако се против конфискација и експропријација на нивното богаство, но мерките за спречување на дојденци кои би можеле да ја променат нивната положба се во нивен интерес. Тие кои се борат за слободно претприемништво и слободна конкуренција не ги бранат интересите на денешните богаташи. Тие сакаат слобода за непознати луѓе, идни претприемачи, чија генијалност ќе го олесни животот на следните генеранции. Тие сакаат патот да остане отворен за дополнителен економски напредок. Тие се портпароли на материјалниот напредок. 

Успехот на идеата за слободна трговија за време на 19-тиот век е последица на теоријата на класичната економија. Угледот на овие идеи беше толку голем, што ни оние чии себични класни интереси можеле да пречат, не го спречиле нивното прифаќање од страна на јавноста и нивната реализација во законодавни мерки. **Идеите ја создаваат историјата, а не историјата идеите**.

 Бескорисно е да се расправате со мистици и видовити. Тие ги засноваат своите тврдења на интуцицијата и не се спремни да ги изложат на рационално испитување. Марксистите се преправаат дека нивниот внатрешен глас го открива текот на историјата. Ако другите луѓе не го слушаат овој глас, тоа е само доказ дека не се избрани. Безобразилукот е дека оние кои лутаат во темницата, се осудуваат да им противречат на инспирираните. Пристојноста би требало да ги натера да се сокријат во некој ќош и да ќутат.

Меѓутоа, науката не може да се воздржи од размилувања, иако е очигледно дека истата никогаш нема да може да успее да ги убеди они кои ја негираат надмоќта на умот. Науката мора да нагласи дека интуицијата не може да одговори на прашањето која од неколкуте спротивставени доктрини, единствено е точна, а кои се погрешни. Неспорен е фактот дека марксизмот не е единствена доктрина позната во нашето време. Постојат и други „идеологии“ покрај марксизмот. Марксистите тврдат дека ќе ги применат овие други доктрини за да им наштетат на интересите на многуте. Но, подржувачите на другите доктрини, истото го кажуваат и за марксизмот.

Секако, марксистите ја сметаат доктрината за лоша, ако потеклото на нејзиниот автор не е пролетерско. Но, кој е пролетер? Докторот Маркс, фабрикантот „експлоататор“ Енгелс, и Ленин, потомокот на руски владетел, сигурно не се од пролетерско потекло. Но, Хитлер и Мусолини се вистински пролетер и ја поминаа младоста во сиромаштија. Судирот помеѓу болшевиците и меншевиците, како и помеѓу Сталин и Троцки, не може да биде претставен како класен судир. Тоа биле судири помеѓу различни  секти на фанатици, кои меѓусебно се нарекувале предавници.

Суштината на марксистичката философија е ова: Ние сме во право бидејќи сме портпароли на пролетерската класа во пораст. Критичкото размислување не може да ги уништи нашите учења, бидејќи истите се инспирирани од врховната сила, која ја работи судбината на човештвото. Нашите противници грешат бидејќи немаат интуиција која води до нашите умови. Секако, не е нивна вина што покрај нивната класна припадност не ја разбираат вистинската пролетерска логика и што се заслепени од идеологија. Несфатливите текови на историјата, кои нас не избраа, нив ги проколнаа. Иднината ни припаѓа нас.

_**Фусноти**_

\[1\] Louis Rougier, Les Paralogismes du rationalisme (Paris, 1920).

\[2\] Joseph Dietzgen, Briefe über Logik, speziell demokratisch-proletarische Logik (2nd ed. Stuttgart, 1903), стр. 112 

\[3\] Fanz Oppenheimer, System der Soziologie (Jena, 1926), II. 559.

\[4\] Мора да се нагласи дека заложувањето за демократија не е основано врз претпоставка дека мнозинството е секогаш во право, а уште помалку непогрешливо, стр.149-151.

\[5\] Погледајте го неговиот говор од 3 септември 1933 на партиската конвенција во Нирнберг - Frankfurter Zeitung, September 4, 1933, стр. 2.

\[6\] Lancelot Hogben, Science for the Citizen (New York, 1938), стр. 726-728. 

\[7\] Ibid., стр. 726.

\[8\] Иако терминот рационализација е нов, самата работа е одамна позната; видете ги на пример зборовите на Бенџамин Франклин: ,,Значи, добра работа е да се биде разумно битие, бидејќи на човекот му овозможува да најде или измисли причина за секоја работа која ќе науми да на направи“ - Autobiography, ed. New York, 1944, стр. 41.

\[9\] “Le moulin a bras vous donnera la société avec le souzerain; le moulin a vapeur, la société avec le capitaliste industriel.” Marx, Misére de la philosophie (Paris and Brussels, 1847), стp. 100.

\[10\] Marx, Das Kapital (7th ed. Hamburg, 1914), I, стр. 728-729.

\[11\] The Communist Manifesto, I.

\[12\] Значењето кое современиот марксизам му го придава на таа фраза, т.е. верската дрога да му се дава на луѓето, можеби би било исто и за Маркс. Но, тоа не следи од извадокот во кој Маркс прв пат, во 1843, за прв пат го употреби овој израз. - R.P. Case, Religion in Russia (New York, 1946), стр.. 67-69. 

**_Текстот е превод на_:** 

- Ludwig von Mises - [Human Action: A Treatise on Economics](https://cdn.mises.org/Human%20Action_3.pdf) - Chapter 3: Economics and the Revolt Against Reason 
- Ludvig fon Мizes - [Ekonomija i pobuna protiv razuma (1)](http://katalaksija.com/2013/04/25/ekonomija-i-pobuna-protiv-razuma-1/)

Превод и стручна редакција: 

Никола Љ. Илиевски
