---
title: 'Џорџ Орвел за моќта, тоталитаризмот и манипулацијата'
date: 2020-06-26T00:00:00.000Z
category:
  - блог
tags:
  - дистопија
  - контрола
  - манипулација
  - моќ
  - орвел
  - слобода
  - тоталитаризам
author: Default Author
coverImage: GeorgeOrwell.jpg
---

Џорџ Орвел, или неговото вистинско име Ерик Артур Блер, е роден на 25 јуни 1903 во Бенгал, Индија, а умира на 46 годишна возраст, на 21 јануари 1950 година. Претставува еден од најпочитуваните британски автори, најпознат по неговите ремек дела „Животинска фарма” која претставува алегорија на политичко уредување и ,,1984” дистопија, инспирирана од развитокот на тоталитаризмот во Европа во форма на фашизам и комунизам.

Во негова чест издвојуваме 11 негови цитати поврзани со моќта, манипулацијата и тоталитаризмот:

> Војната е мир, слободата е ропство, незнаењето е моќ.

> Големиот брат те гледа.

> Партијата бара моќ за нејзина корист. Ние не сме заинтересирани за доброто на другите, заинтересирани сме единствено за моќ, чиста моќ.

> Моќта не е средство, таа е цел. Никој не воспоставува диктатура за да заштити револуција, туку изведува револуција за да воспостави диктатура. Целта на прогонот е прогон. Целта на тортурата е тортура. Целта на моќта е моќ.

> Масите никогаш не се бунат за своја сметка и никогаш не се бунат оти се угнетени. Навистина, се додека не им е дозволено да имаат стандарди за споредба, тие никогаш нема да станат свесни дека се угнетени.

> Знаеме дека никој никогаш не зграпчува моќ со намера да се откажи од неа.

> Колку повеќе општеството бега од вистината, толку повеќе ги мрази оние кои ја зборуваат.

> Во време на општа лага, зборувањето на вистината е револуционерен чин.

> Кој го контролира минатото ја контролира иднината. Кој ја контролира сегашноста го контролира минатото.

> Ако слободата воопшто нешто значи, тоа е право да им го кажуваш на луѓето она што не сакаат да го слушнат.

> На долг рок, хиерархиско општество е единствено возможно врз основа на сиромаштија и лага.

Во прилог неколку текстови:

- [Murray Rothbard - Orwell’s Big Brother: Merely Fiction?](https://mises.org/library/orwell%E2%80%99s-big-brother-merely-fiction)
- [Anna Mathews - 10 Things You Never Knew About Orwell’s 1984](https://fee.org/articles/ten-things-you-never-knew-about-orwells-nineteen-eighty-four/)
- [George Orwell - Why Socialist Don’t Believe in Fun](https://orwell.ru/library/articles/socialists/english/e_fun)
- [A Summary and Analysis of George Orwell’s Animal Farm](https://interestingliterature.com/2020/05/a-summary-and-analysis-of-george-orwells-animal-farm/)

![](http://libertaniabackup.local/wp-content/uploads/2020/03/Nikola-Lj-pic-150x150.jpg)

**Никола Љ. Илиевски**
Либертаниа
