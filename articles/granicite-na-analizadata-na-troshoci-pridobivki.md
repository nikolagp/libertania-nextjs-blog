---
title: Границите на анализата на трошоци и придобивки
date: 2022-01-21T00:00:00.000Z
categories:
  - tekstovi
tags:
  - трошоци-и-придобивки
author: Default Author
---

Секојдневното носење одлуки претставува вистинска тешкотија. Само по себе, носењето одлуки не е она што е тешко, туку носењето на правилната одлука кога сме во можност да избереме од повеќе можни опции. Затоа ги ставаме добрите и лошите страни на спротивна страна и споредуваме. Од најпросто нешто како што да се зготви за ручек до дали да се купи велосипед или ролери за детето при буџет само за едно од двете, ние ги споредуваме добрите и лошите страни на секоја одлука.

Економистите го користат истиот принцип на пософистициран начин нарекувајќи го анализа на трошоци и придобивки. Иако принципот функционира на сличен начин како кога ги ставаме добрите и лошите страни на спротивна страна, сепак овој принцип е пософистициран. На економистот нема да му биде доволно да знае дали повеќе ќе му се допадне велосипедот отколку ролерите на детето, или дали велосипедот ќе биде поопасен. Него ќе му бидат потребни лесно споредливи резултати, за што најчесто се користи ценовна скала. Денарот е најпрактичен како единица мерка, но она што е важно не е дека се користи ценовна скала, туку лесно споредлива скала.

Навидум, анализата на трошоци и придобивки е дури и премногу рационална, овозможувајќи им на политичарите да ги донесат правилните јавни политики. Меѓутоа, Бент Фливбјерг и Дирк Бестер во нивната [неодамнешна студија](https://papers.ssrn.com/sol3/papers.cfm?abstract_id=3918328) тврдат дека рационалната анализа ретко кога ги носи посакуваните и ‘ветените’ резултати. Тие анализираат повеќе од 2000 јавни проекти – мостови, згради, автобуски транзитни системи, брани, електрани, железници, патишта и тунели -  и доаѓаат до заклучок дека трошоците за нивна изградба се систематски потценети. За жал, тоа е така без разлика на периодот или типот на проектот. И што е можеби важно, проектите разгледувани од истражувачите не се од земји со нефункционални системи како Македонија. 

Трошоците се потценети бидејќи на јавноста не може да и се продаде идејата за изградба на нова брана за производство на електрична енергија која ќе чини три пати повеќе од понудената цена. Граѓаните можеби сакаат и им е потребна поевтина електрична енергија (како што е случајот со Македонија, пред се за време на енергетската криза во со која се соочуваме во моментов), меѓутоа и не сакаат да се вложат огромни средства чии бенефити вистински ќе ги почувствуаат многу подоцна. Но трошоците се само едната страна на равенката. За да се продаде проектот тој треба да звучи грандиозно, ветувајќи решавање на проблемите со кои се соочува избирачкото тело. Па така, се продава претпоставката дека новата автобуска постојка драматично ќе го зголеми бројот на патници кои ќе користат јавен транспорт, ќе го намали времето поминато на патиштата, намаленото ќе биде загадување, намалени ќе бидат трошоци и што се друго не. И колку повеќе се ветува, толку се оддалечуваме од реалната слика.

Оттаму, проблемот и не е толку во проценката на трошоците колку што се трошоците “потценети” а придобивките преценти. Проблемот не е што сите проектанти се неспособи да донесат разумни буџети. Меѓутоа, буџетите “мораат” да бидат неразумни за да можат да “пројдат”. Затоа инфранструктурата со која се среќавамае е родена на порозевени табели и возбуда.

Оттаму и прашањето, што да се прави? Што да се користи ако не аналаизата на трошоци и добивки? За жал, добра алтернатива и немаме на располагање. Можеби едно од решенијата би било користење на елементите (чести референдуми, децентрализација...) и практикување на директна демократија, што самото по себе не претставува безгрешено решение. Можеби треба да се побара потрезвен поглед од страна на гласачкото тело и недостатоците на анализата на трошоци и придобивки кога е претставен нов проект. Можеби како што Фливберг и Бестер предлагаат, не да се напушти користењето на анализата на трошоци и придобивки туку да се подобри истата, користејќи подобар сет на податоци, независни ревизии и поттици за успех.

Да се одлучите дали на детето ќе му купите велосипед или ролери, честопати е доволно користење на рудаменталната анализа на трошоци и добивки претставена погоре, односно ставајќи ги добрите и лошите страни на спротивна страна. Но кога се работи за воведување нова автобуска постојка или градење на автопат, не треба да ги дозволиме емоциите да не водат во носењето на одлуката бидејќи тоа ќе не доведе до ништо повеќе од само жалење што сме ја донеле истата.
