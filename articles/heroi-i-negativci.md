---
title: Херои и негативци
date: 2022-06-23T00:00:00.000Z
tags:
  - култура-на-исклучување
  - поп-култура
  - слобода
  - слобода-на-говор-2
author: Default Author
category: разговори
coverImage: FMRS-12.jpg
---

Шон Мелоун е креативен директор на [Foundation for Economic Education](https://fee.org/). Тоје креатор на серијата на видео есеи за FEE [‘Out Of Frame’](https://www.youtube.com/watch?v=pYnpnB0dj5s&list=PLa5yyWoUx0nXUeSpxDMqznYqIjjcgLKmc). Нашиот Симон Саревски поразговара со него за филмови, културата на искучување и за тоа како да се шири слободата.

**Симон Саревски:** Зошто забележуваме се поголема фасцинација со приказни поврзани со настани кои прикажуваат крај на светот во поп културата? Дали сум јас премногу млад, да не речамнеупатен, или вака било отсекогаш?

**Шон Мелоун:** Не _секогаш_ било вака, меѓутоа фасцинацијата се движела во бранови. Уметноста има тенденција да ги рефлектира стравовите и анксиозноста назад во културата онолку колку што и влијае. Во 1940-те постоеше микс на пропагандни филмови – филмови позитивни кон американската војска – и чисто ескапистички мјузикли и комедии. Во 1950-те и 1960-те години бевме преплавени со нуклеарно-тематски научно фантастични филмови помешани со пропаганда од студената војна. Во 1980-те години злобниот бизнисмен го доминираше платното. Во 1990-те години забележавме популарност на филмовите поврзани со епска катастрофа – Independence Day, Titanic, итн. – кои достигнаа ниво на модерни блокбастерски пропорции.

Во врска со ова, јас сум позаинтересиран за тонот на сето она што го гледаме денес. Помалку се грижам за она што го вели за нашети општество, односно дека сакаме да гледаме големи уништувања и повеќе за тоа што многу серии претставуаат (како протагонисти во нив) ужасни луѓе кои прават ужасни работи.

По се изгледа дека стигнавме до момент каде што претставување на вистински добар човек кој не убива, лаже, краде или напаѓа луѓе за да го добие она што го сака е “досадно“ и “нереално“. Денеска живееме во свет каде што добрата или лошата страна на ликот се судат според нивните намери – дали тие имаат или немаат „добри“ намери – а не од она што тие го прават.

**Симон Саревски:** Кога Родителскиот музички ресурсен центар кога жестоко ја нападна слободата на говор во 1980-те години, рокерите (ви благодарам Ди Снајдер, Џон Денвер & Френк Запа)беа оние кои „ја одбранија“. Зошто, во ова време на воук и култура на исклучување не ги гледаме уметниците да застанат во одбрана против тиранијата против слободата на говор?

**Шон Мелоун:** Сметам дека има многу причини за ова. Како прво, умтениците денес се воспитувани и образовани во филозофски идеи кои ја поддржуваат културата на исклучување. Како што кажав претходно, по се изгледа дека тие веруваат дека намерите вредат повеќе од она што навистина се прави – па така, на пример, океј е да Се вознемирува и цензуриа некој ако целта е да се спречат некои лоши(хомофобија, расизам, сексизам, итн.) идеи да бидат искажани или прмовирани било каде.

Уметниците исто така имаат тенденција да се на невротичната страна и многумина од нив се мачан да чувствуваат смисла во своите животи, а една од работите која културата на исклучување им дава е смисла. Да се уништи лошото размислување е морално исправен поход со кој луѓето можат да се идентификуваат и со тоа да најдат значење во нешто „важно“.

На помалку филозофско ниво, тоа е исто така го одлична алатка која се користи за да се повредат луѓе кои се сметата за „непријатели“ – и бидеќи повеќето од уметниците се наоѓаат политички екстремно лево, а малкумина се принципиелни, многу е лесно да се замолчат луѓето со кои не се согласувате... за разлика од 1980-те и 1990-те години, РМРЦ беа конзервативни христијани кои им велеа на рокерите и раперите што тие можат или не можат да зборуваат. Ако сеуште Типер Гор се обидуваше да не зборуваат за секс во нивните песни, тие ќе и се исмеваат бесконечно – исто како што луѓето неодамна го исмеваа Бен Шапиро кој го читаше тексот на WAP.

Но бидејќи културата на исклучување е првенствено алатка користена од левицата за да се замолчат оние кои тие ги сметаат за „конзервативни“ гледишта, слободата на говор не е важна. Со други зборови, луѓето не се конзистентни. Тие се користат со било кои алатки кои се достапни за нивната група да „победи“.

**Симон Саревски:** Во исто време, зошто овој напад не го напушти сајбер просторот и индустријата и не се придвижи кон политиката како во 1980-те?

**Шон Мелоун:** Мислам дека го напушти – повеќе отколку што луѓето забележуваат. Владата е длабоко вклучена во одлуките кои ги носат социјалните медиуми кога се работи за тоа каква содржина е дозволено а каква не... Но, мислам дека денес немаме повторување на HUAC бидејќи 1) тоа би било можело ниту да почне од уставна страна – Уставниот суд (за среќа) го заштитува правото на слобода на говор поприлично агресивно и сметам дека никој не е доволно дрзок да проба да го предизвика тоа; и 2) тоа би го довел на отворено нападот кон идеите на луѓето што би го направил послаб и понеефективен.

Културата на исклучување секогаш функционира најдобро преку нa Motte и Бејли стратегија. На пример, луѓето кои се наоаѓаат на краевите (од политичкиот спектрум) ќе тврдат дека „машкоста“ е зло и дека има нешто труло во самото јадро на машкоста и дека било кој пример на традиционална машкост мора да биде замолчен пред да им наштети на луѓето (ова е една од причините оваа група на луѓе го мразат Џо Роган толку многу).

Тие ќе речат дека „да се биде бел“ е инхерентно злобно – и кога ќе ги предивикате посочувајќи им дека оцрнуваат еден цел пол или раса со нивните тврдења -  тие ќе ја намалат жестината на нивните тврдења, редефинирајќи ја машкоста како „токсична машкост“, која е само подмножество на машкоста која не треба да биде помешана со тврдењето дека секој вид на машкост е злоба... и слично, дека да се биде бел е само одреден тип на културно сфаќање, дека тие не мислам на белците во целост.

Се разбира, ова е глупост. Целата стратегија за аргументација е метод на напредеување на екстремни позициии повлекување на подефанзивни позиции кога тие ќе бидат предизвикани или нападнати... и ако тие го доведат сето то во доменот на правото луѓето ќе почнат да прашуваат течки прашања на форуми кои ќе бараат одговори. Тие ќе бараат цврсти дефиниции за термините (кои се користат), декода се што е моментално понудено се недефинирани и високо флуидни дефиниции кои се менуваат по потреба во зависност од ситуацијата.

Многу поборници од културата на искучување со кои сум зборувал низ годините сеуште негираат дека таа постои... додека во исто време фалејќи ја кога се случува.

„Културата на исклучување на постои! Тоа е само страшило измислено од страна на конзервативците. И во секој случај, тие луѓе се отстранети од социјалните медиуми и отпуштени од работа бидејќи се ужасни луѓе кои заслужуваат да бидат исклучени“.

Тие се многу поефетивни кога е тешко да се утврдат (и дефинираат).

**Симон Саревски:** Дали претерувам ако речам дека слободата на говор, слободниот дискурс и слободанта дебата се навистина под закана?

**Шон Мелоун:** Всушност, јас сметам дека и не се зборува доволно за ова во моментов. Само мал број на луѓе во одредени кругови се навистина заинтересирана, но поголемиот дел од Американците не обрнуваат внимание ниту пак сфаќаат што се случува. Како резултат на тоа, тие честопате се измамени од претпоставката за „добрите намери“ на луѓето кои го вршат исклучувањето.

За било кој индивидуален случај, не е големо наметнување да се замоли некој малку да го промени своето однесување – да престане да го користи одреден збор, да го користи тој збор наместо друг збор, да избенува разговори на одреден теми во одредено друштво, да ги предупреди соговорниците пред да се зборува за одредена тема и слично.

Оттаму и не е голем проблем да се прифати она што тие го сакаат и да се продолжи со животот, но кога ќе ја погледнете целосната слика и сфатите што е всушност нивната крајна мотивација и цели, тоа станува многу поподмолно. Ако, на пример, ние пфифатиме дека да се биде точен на време, рационален аргумент, наука и работна етика се „одлики на белците“ и ако во исто време прифатиме дека нешто е труло со тоа „да се биде белец“, ние ќе завршиме со еден многу лош свет.

**Симон Саревски:** Во филмовите и поп културата, дистописката тропа е се популарна во 21-от ве. Сите навиваат за протагонистот, надевајќи се дека тој ќе победи. А сепак, во реалноста, луѓето честопати не успеваат да ги разликуваат хероите од негативците. Зошто?

**Шон Мелоун:** Не сум сигурен. Во голем дел од она што го правам со Out of Frame е насочено токму кон тоа да се обидам да ги поврзам луѓето со алегоричните светови кои ги гледаат на платно со реалниот свет.

**Симон Саревски:** Зошто има се повеќе филмови со суперхерои и зошто се толку големи финансиски успеси?

**Шон Мелоун:** Мислам дека има неколку причини за тоа:

1) Јасноста која доаѓа од доаѓа од хероите и негативците недостига безмалку секаде во нашата култура, па така филмовите со суперхерои се осевежување

2) Носталгија / недоразвиеност – младите се сеќаваат на читајќи Сапјдермен или Икс-мен, Бетмен итн. додека  растеле што е возбудливо да ги видат и на платно.

3) Ваквите филмови прават прилично класични приказни со јасно дефинирани ликови, високи влогови, добра акција, и генерално високо ниво на забавна вредност.

**Симон Саревски:** Еден од начините на кој вие ја ширите слободта е преку вашите видео есеи на YouTube. Кој би рекле дека е најдобриот начин за да се шири слободата во модерниот свет?

**Шон Мелоун:** Убедлива комуникација е единствениот начин за да се шират идеите за слобода со било кој.

Вие не можете да го натерате луѓето да се сложат со вас без оглед на нивото на моќ кое го поседувате и со тоа да ги натерате да се предадат. На тој начин честопати вие и ги одбивате луѓето од вашиот начин на размислување. Понатаму, политиката е инхерентно „низводно од културата“ – односто, политиката се менува само кога културата се менува, а честопати кога културата се движи на одлучувачки негативна насока, политиката не е многу поназад.

Убедлива комуникација е пред се за градење на доверба со некого. Повеќето од времето јасс го правам тоа преку видео есеи и анимирани видеа и преку коментирање на истите бидејќи на тој начин можам да допрам до наголема публика. За многу луѓе убделивата комуникација ќе се работи многу повеќе за градење лични односи.

Бидете добра личност. Бидете добар пријате. Покажете им на другите дека се грижите за нив. Бидете искрени, дури и кога вистината ќе на повреди вашата кауза. Бидете човек кој е достоен за почит и луѓето ќе го почитуваат тоа и ќе се грижат за вас. Ако го направат тоа, тие ќе ве слушаат. Иста така... не ги третирајте луѓето како да се тие непријатели или идиот само затоа што можеби и не се согласуваат со вас. Тоа го гледам честопати и е многу неефктивно.

**Симон Саревски:** За крај, иако не е директно побрзано со денешната тема на разговор, би сакал да го завршам интервјуто со следново: Како да се најде слободата во неслободен свет?

**Шон Мелоун:** Како што стареам, се повеќе сфаќам дека никој од нас нема вистински шански да го промени светот. Но ние можеме да се промениме самите и нашите животни услови.

Ако сте несреќни на работа, променете ја работната позиција. Ако сте под многу стрест од местото каде што живеете, преселете се на некое порелаксирано место. Фокусирајте се на себе, на својата фамилија и на своите пријатели... и работете најмногу кон живеење на животот кој навистина го сакате додека можете.

Во најлош случај, сте го поминале животот на начин кој нема да го зажалите. Во најдобар случај, вие можете да бидете инспирација за другите и да им покажете на сите дека слободата не е апстрактен концепт – тоа е индивидуале и луѓето како вас, кои живеат на начин на кој сакаат да живеат.

Разговорот е превземен од [Speak Freely](https://www.wespeakfreely.org/2022/05/06/heroes-and-villains-an-interview-with-sean-malone/).
