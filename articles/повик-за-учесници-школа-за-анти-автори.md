---
title: 'Повик за учесници: Школа за анти-авторитарни студии Стив Наумов, Битола'
date: 2019-03-28T00:00:00.000Z
categories:
  - блог
  - novosti
author: Default Author
---

Школа за анти-авторитарни студии – Стив Наумов е семестрална школа која ќе се одвива во Битола, во просториите на Правниот факултет, во периодот помеѓу средината на април и крајот на јуни. Предвидено е школата да опфаќа 9 сесии, секоја од нив во траење од час до час и половина, во изведба на  универзитетски професори и активисти за слобода. Покрај регуларните предавања, школата опфаќа и читачки клуб, гледање на филм и изработка на студија на случај, во која ќе се обработи конкретен авторитарен режим.

Нашата мисија е да ја издигнеме политичката свест и знаење кај младите за авторитарните режими, да поттикнеме интелектуална борба против секој модел на авторитарен режим, и секако да ја промовираме идејата за индивидуална слобода и слободно општество, и сето тоа преку овозможување на образование за елементарните авторитарни и тоталитарни режими, воведување на студентите во слободарската алтернатива, и нудење на простор за дискусии, себе-изразување и вмрежување. Знаењето кое оваа школа сака да го понуди е поделено во 4 групи, и тоа идеологија и политика, тоталитаризам, современ авторитаризам и либертаријанизам.

Нашата визија е дека ќе станеме видлив, препознатлив и влијателен емитер на анти-авторитарна и прослободарска мисла, додека промовираме про-слободарски идеи и им овозможуваме на студентите можности за дополнителни про-слободарски вмрежување. Во иднина, оваа школа ја гледаме како бренд, секогаш поврзан со прос-слободарска и анти-авторитарна мисла, зајакнат со одлични предавачи и генерации кои се гладни за знаење и активизам.

Организатор на оваа школа е Либертаниа – Центар за современа политика (Libertania – Center for Contemporary Politics), а партнери се организациите Атлас нетворк (Atlas Network), Европски студенти за слобода (European Students for Liberty), Правниот факултет во Битола (Faculty of Law in Bitola), и Научното списание за слобода и меѓународни прашања (Journal of Liberty and International Affairs). Се надеваме дека ќе влијаеме врз перспективите на идните генерации на студенти, во однос на авторитаризмите, колективизмите и слободарската алтернатива, се со цел да препознаеме потенцијална авторитарна закана, и да дадеме придонес во спречувањето на нејзината политичка актуелизација. Дотолку повеќе сакаме да пренесеме елементарно знаење за политички науки и авторитарни режими, и конкретно да менторираме и стимулираме изработка на студии на случај и да обезбедиме доволен простори за креативност на студентите. Исто така, сакаме да им обезбедиме на студентите можности за вмрежување во меѓународни про-слободарски движења и секако да ја поддржиме секоја анти-авторитарна мобилизација.

<iframe src="https://docs.google.com/forms/d/e/1FAIpQLSdcv3kRVoec7DiSrHfqCf5jPrx6amCE8tR7OVB6rpMOBLHz8w/viewform?embedded=true" width="640" height="700"></iframe>
