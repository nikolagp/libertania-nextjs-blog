---
title: >-
  Предавање на професорот Бошко Караџов на тема "Крајот или враќање на
  историјата"
date: 2019-05-02T00:00:00.000Z
coverImage: Slika-bosko-scaled.jpg
category: новости
---

На 30 април 2019, на Правниот факултет во Битола се одржа третото предавање на Школата за Анти-авторитарни Студии – Стив Наумов, на тема Крајот или враќање на историјата, во изведба на Проф. Д-р. Бошко Караџов.

![Bosko Karadzov](images/DSC01734-za-vo-tekst-1024x683.jpg)

Студентите на школата имаа шанса да се запознаат со тезата на Френцис Фукујама за крајот на историјата, која што ја поставува западната либералната демократија како последна и крајна фаза во идеолошката еволуција на човекот. Во продолжение Караџов го истакна нејзиниот универзален карактер, како и тоа дека западниот пример на општествено-политичко уредување стана глобален модел. Исто така, беше споменета спротивната теза за враќање на историјата, која е протежирана од Роберт Каган, потенцирајќи на појавата на автократска оска во светски рамки, предводена од Кина и Русија.

Караџов се осврна и на либерните утопии како такви, подлабоко истражени во ремек делото на Роберт Нозик, Анархија, држава и утопија. Во продолжение, студентите имаа шанса да го направат Нозиковиот мисловен експеримент, со помош на Приказната за еден роб.

На следната сесија, која ќе се одржи на 6 мај, од 18 часот, студентите ќе го гледаат германскиот филм _Die Welle_, или _Бранот_, и ќе се запознаат со опасностите кои се поврзани со поведливоста на авторитарните и тоталитарните идеи. По завршувањето на филмот е предвидена дискусија, на која ќе се вклучи Ратко Николиќ од Центарот за анти-авторитарни студии во Белград.
