---
title: "Употреба на знаењето во општеството - Фридрих Хаек"
date: 2022-05-09
categories: 
  - "блог"
  - "prevodi"
  - "slobodari"
tags: 
  - "анархизам"
  - "анархо-капитализам"
  - "безбедност"
  - "безвластие"
  - "бездржавие"
  - "држава"
  - "општество"
  - "право"
  - "приватно"
  - "слобода"
  - "сопственост"
---

## I

Koj проблем сакаме да го решеме кога се обидуваме да создадеме рационален економски поредок?

Под одредени и познати претпоставки, одговорот е прилично прост. Ако ги имаме сите релевантни податоци, ако може да започнеме од даден систем на преференци и ако поседуваме потполно знаење за средствата кои се достапни, проблемот кој ни останува е чисто логички. Т.е. одговорот на прашањето која е најдобрата употреба на достапните средства, имплицитно е содржан во нашите претпоставки. Условите кои решавањето на овој проблем oптимално мора да ги исполни, се потполно разградени и  најдобро се изразуваат во математичка форма. Најкратко тие гласат: маргиналната стапка на супституција на било кои две добра или фактори мора да биде иста во сите свои различни употреби.

Ова, несомнено не е економски проблем со кое општеството се соочува. И _економската пресметка_ која ја развивавме за да го решиме овој логички проблем, иако е битен чекор кон решавање на економскиот проблем на општеството, се уште не дава одговор. Причина за тое е што „податоците“ од кои економските пресметки започнуваат, „дадени“ од поединечен ум, никогаш не се однесуваат за целото општество.

Посебниот карактер на проблемот на рационалниот економски поредок е одреден од фактот дека знаењето во сите околности во кои делуваме никогаш не постои во концентрирана или интегрална форма, туку единствено во вид на многу делови на нецелосно и често противречно знаење, кое сите одвоени единки го поседуваат. Затоа, економскиот проблем на општеството, не е само проблем на алокација на „дадените“ ресурси -  ако под „дадени“ мислиме на дадени на еден ум кој има цел да решава мноштво на проблеми, произлезени од овие „податоци“. Тоа е повеќе проблем на обезбедување на најдобра употреба на ресурсите, познати на било кој член на општеството, заради цели чија релативна важност ја знаат самите поединци. Или накратко, тоa е проблем на користење на знаењето кое на никој не му е дадено во потполност.

Ваквиот карактер на проблемот, беше, повеќе замаглен отколку расветлен од многуте скорешни усовршувања на економската теорија, пред се со значајна употреба на математиката. Иако проблемот со кој пред се сакам да се соочам во овој труд е проблемот на рационална економска организација, за време на неговото пишување, повторно сум воден до точка каде што се гледаат блиските врски со поединечните методолошки прашања. Поголемиот број на заклучоци кои ќе ги изведам се навистина заклучоци во кои различни прашања на резонирање, неочекувано се стекнаа. Но, како сега гледам на тие проблеми, тоа не е случајност. Мислам дека многу сегашни несогласувања околу прашањето на економската теорија и економската политика, имаат свој заеднички извор во погрешното сфаќање на природата на економскиот проблем на општеството. Ова погрешно сфаќање, своето постоење, го должи на погрешниот пренос на општествените феномени, навики и мислења кои ги создадовиме, за да ги објасниме природните феномени.

## **II**

Во обичниот јазик, со зборот „планирање“ опишуваме комплекс на меѓусебно поврзани одлуки за алокација на достапните ресурси. Во оваа смисла е целата економска активност на планирањето; и во секое општество во кое многу луѓе соработуваат, ова планирање, кој и да го прави, ќе мора во некоја мера да се темели на знаењето кое првобитно не му е дадено на планерот, туку на некој друг, и кое мора некако да му биде пренесено на планерот. Разните начини на кои знаењето, врз кое луѓето ги темелат своите планови, им се соопштува, се клучен проблем за секоја теорија која го објаснува економскиот процес. А проблемот на најдобриот начин на користење на знаењето, кое е иницијално дисперзирано помеѓу сите луѓе, е во најмала рака еден од главните проблеми на економската политика - или создавањето на _ефикасен економски систем_.

Одговорот на ова прашање е тесно поврзан со едно друго прашање кое тука се поставува, а тоа е кој го прави планирањето. Тоа е прашање околу кое се врти целата расправа за „економското планирање“. Тоа не е расправа за тоа дали планирњето треба да се прави или не. Расправата е за тоа дали планирањето да се врши централизирано, од страна на еден авторитет, и тоа за целиот економски систем, или треба да си биде поделено помеѓу многуте поединци. Планирањето, во специфична смисла во која се користи во современите контроверзини теории, нужно значи централно планирање - управување со целиот економски систем врз основа на еден единствен план. Конкуренцијата, од друга страна, подразбира децентрализирано планирање од страна на многу различни поединци. 

Кои од овие системи имаат шанси да бидат ефикасни, зависи најмногу од прашањето - во кои од нив можеме да очекуваме потполна искористеност на постоечкото знаење. А тоа, зависи од тоа дали прво ќе успееме на еден централен авторитет да му дадеме увид во целото знаење кое треба да биде употребено, но кое иницијално е дисперзирано кај многу различни поединци, или на поединците да им пренесеме дополнително знаење кое им е потребно за да можат да ги усогласат своите планови со плановите на другите.

## **III**

Во оваа точка ставот ќе биде различен, во зависност од различните видови на знаење. И договорот по повод нашето прашање ќе зависи најмногу од релативната важност на различните видови на знаење: оние за кои е поверојатно дека се на располагање на одредени поединци, и оние за кои со поголема сигурност може да очекуваме да ги најдеме кај власта, сочинета од внимателно избрани стручни лица.  Изгледа дека денес е широко прифатено дека вторите се во подобра позиција, а ова е затоа што еден вид на знаење, конкретно - научното знаење, сега зазема толку истакнато место во јавното мислење, па тежнееме да заборавиме како тоа не е единствен релевантен вид на знаење. Може да се признае дека, се додека се работи за научно знаење, телото сочинето од внимателно избрани стручни лица може да биде во најдобра позиција да управува со најдоброто достапно знаење - но тука се префрла тежината на проблемот на изборот на стручните лица. Она што сакам да го кажам, дури и ако претпоставиме дека овој проблем може да биде лесно решен, се работи само за мал дел од поширокиот проблем. 

Денес е скоро ерес да се спомене дека научното знаење не е сума на целото знаење. Но едно мало разгледување ќе покаже дека несомнено постои корпус на многу битно, но неорганизирано знаење, кое не може да се нарече научно знаење во смисла на познавање на општи правила и принципи, туку знаење на поединечни околности во одредено време и место. Од таа причина, практично секој поединец има одредена предност во однос на сите останати, со тоа што поседува единствени податоци кои можат корисно да се употребат, но кои може да се употребат само доколку одлуката од кои тие зависат му се остави нему, или со негова активна соработка. Мора да се потсетиме колку во секоја професија мора да учиме по завршувањето на теоретската обука, колку голем дел од нашиот работен век го трошеме за учење на одредена работа, и колку кај секој животен повик е драгоцено познавањето на луѓето, локалните услови и посебните околности. Познавањето за ставање во употреба на машина во нејзина потполност, или нечија вештина која може подобро да се употреби, или да се биде свесен за вишокот кој може да се искористи кога постои прекин на снабдување, е општествено употребливо колку и знаењето за подобри алтернативни техники. А доставувачот, кој заработува за живот користејќи разни теретни бродови, или агентот за недвижности чие цело знаење се состои во користење на моментални прилики, или шпекулант кој заработува од локалните разлики во цената на добрата, сите тие играат многу битни улоги, засновани на посебно познавање на ситуацијата во даден момент, кој на другите не им е познат.

Интересен факт е што овој вид на знаење денес општо се третира со доза на презир, и за секој кој со вакво знаење се стекнува со предност во однос на некој богат со теориско или техничко знаење, се смета дека се однесувал скоро нефер. Да се стекне предност врз основа на подобро познавање на комуникационите или транспортните сретства, понекогаш се смета за нечесно, иако е прилично битно, во ова поле оштеството да ги искористи најдобрите шанси, во иста мера како и најновите научни откритија. Оваа предрасуда во најголема мера влијаела на ставот кон трговиjaтa општо земено, во споредба со ставоt кон производството. Дури и економистите кои себе си се сметаат дека дефинитивно се над сировите материјалистички грешки на минатото, констатно ја прават истата грешка, кога се во прашање активности кои се управувани кон стекнување на такво практично знаење - очигледно затоа што во нивниот поредок, таквото знаење се претпоставуа дека е „дадено“. Изгледа денес е вообичаена идеа дека цело такво знаење треба да биде достапно за било чија употреба, и приговорот за ирационалност насочен кон постоечкиот економски поредок често се темели на фактот дека тоа не е достапно на таков начин. Ова гледање го занемарува фактот дека методот со кој таквото знаење може да се направи широко достапно, е впрочем проблем за кој треба да најдеме решение.

## **IV**

Ако денес е модерно намалувањето на значењето на знаењето кое се однесува на посебни околности, време и место, истото е блиску поврзано со малата важност која денес и се дава на _промената_ како таква. И навистина, малку се такви случаи во кои „планерите“ поставуваат претпоставки (најчесто имплицитно) кои се разликуваат од оние на нивните противници, како оние кои се однесуваат на важноста и интензитетот на промените, кои ќе ги направат неопходни суштинските измени на производните планови. Секако, ако деталните економски планови би можеле да се постават за прилично долги периоди, од напред и да може цврсто да им се придржуваат, тогаш не би било потребно некое дополнително економско одлучување, задачата на зацртување на општиот план кој би управувал со сите економски активности, повеќе не би изгледал како застрашувачки тежок. 

Можеби е битно да се нагласи дека економските проблеми настануваат секогаш и само како последица на промени. Се додека работите се одвиваат како порано, или барем како што се очекувало, не настануваат нови проблеми кои бараат избор, нема потреба за формирање на нов план. Верување дека промените или барем подесувањата од ден во ден, станаа помалку значјни во модерните времиња имплицира став дека економските проблеми исто така станале помалку значајни. Ова верување во намалувањето на значењето на промените, поради тоа, главно го држат оние исти луѓе кои тврдат дека важноста на економските одлуки е заокружена благодарение на зголемувањето на значењето на технолошкото знаење.

Дали е точно, дека со разработен апарат на модерно производство, економските одлуки се потребни на подолги интервали, како оние дали да се изгради нова фабрика или воведе нов процес? Дали е вистина дека, еднаш кога фабриката е изградена, остатокот, помалку или повеќе, механички е одреден од карактерот на фабриката и дека остава мал простор за промена преку адаптација на секогаш променливите моментални околности?

Прилично раширеното верување во позитивен одговор, не е, колку што може да потврдам, потврдено и со практичното искуство на работниот човек. Во конкурентната гранка на индустријата, од било кој вид - а таа индустрија сама може да послужи како тест - задачата за незголемување на трошоците бара стална борба, која одзема голем дел од енергијата на менаџерот. Како е само лесно некој неефикасен менаџер да проголта одлука на која се заснова профитабилноста, и фактот дека е можно, со истата техничка опрема, да се произведува со огромна разлика во трошоците, се вообичаено работи на работно искуство, кои изгледа дека не се еднакво познати во кабинетите на економистите. Сама сила на желбата, константно изразена од страна на произведувачот и инжињерот, дека сакаат да продолжат неограничено со размислување за паричните трошоци, претставува елоквентно сведоштво за мерата во која овие фактори се однесуваат на нивната секојдневна работа. 

Една причина поради која економистите имаат тенденција да заборават на сталните мали промени која економската слика ја прават цела, веројатно е нивната растечка преокупација со статистички агрегати кои покажуваат многу поголема стабилност од движењето на деталите. Споредбената стабилност на агрегатите, сепак, не може да биде последица - како што се чини дека статистичарите повремено тежнеат да веруваат - „закон на големите броеви“ или меѓусебно потиснување на случајни промени. Бројот на елементи со кои мора да се соочуваме не е доволно голем за такви случајни сили да произведат стабилност. Континуираниот проток на добра и услуги се одржува со константни, намерни подесувања, нови одлуки донесени секој ден во светло на околности кои не биле познати ден порано, воведување на план Б во оној момент кога план А не дал резултати. Дури и голема и високо механизирана фабрика продолжува да работи, најмногу благодарение на околината на која може да се потрпре за секаков вид неочекувани потреби; плочки за нејзиниот кров, канцелариски материјал за нејзините формулари, и уште илјада и еден вид опрема, која не може да биде самодоволна и за која оперативните планови на фабриките бараат да бидат спремни и достапни на пазарот.

Ова е, исто така, можеби точка каде што накратко треба да го споменам фактот дека видот на знаење кој ме интересира е знаењето кое по својата природа не може да влезе во статистика, и затоа не може да се пренесе на било каков централен авторитет во статистичка форма. Статистиката, која тој централен авторитет би морал да ја користи, би морала да биде изведена со апстрахирање на малите разлики помеѓу стварите, со калемење, како ресурс од еден вид, ствари кои се разликуваат по прашање на место, квалитет и други поединости, и на таков начин кој може да биде многу значаен за специфичната одлука. Од ова следи дека централното планирање е базирано на статистичка информација, која по својата природа не може непосредно да ги земе во предвид сите околности на време и место, и тоа дека централните планери ќе мора да најдат некој начин на кој, одлуките кои зависат од нив, ќе им ги остават на _„човек од теренот_“.

## **V**

Ако можеме да се согласиме дека економскиот проблем на општеството, првенствено оној на брзо прилагодување на промените на посебните околности на време и место, би изгледало дека од таму следи дека конечните одлуки мора да бидат оставени на луѓето кои се запознаени со самите услови, кои се непосредно запознати со релевантните измени и веднаш достапните ресурси за нивно задоволување. Не можеме да очекува дека овој проблем ќе биде решен со соопштување на цело ова знаење на централниот одбор, кој, после интегрирање на целото знаење, ќе издаде наредба. Потребна ни е децентрализација, бидејќи единствено така можеме да се осигураме дека познавањето на одредени околности на време и место ќе биде веднаш употребено. Но, „човекот од терен“ не може да донесе одлука само на основа на своето ограничено, но темелно познавање на фактите во своето непосредно окружување. Тука останува проблемот како нему да му се соопшти понатамошна информација, затоа што му е потребно своите одлуки да ги вклопи во целиот образец за промена на поширокиот економски систем. 

Колку знаење му е потребно за да го прави тоа успешно? Кои од настаните кои се случуваат надвор од хоризонтот на неговото непосредно знаење е релевантен за неговата непосредна одлука, и колку од тоа тој мора да знае?

Тешко да постои било што, што се случува во светот што не може да има ефект на одлуката која треба да ја донесе. Но, тој нема потреба да ги познава овие настани како такви, ниту нивните ефекти. Нему не му е важно зошто во одредени моменти повеќе се бараат штрафоци од една големина, а не друга, зошто хартиените вреќи се подостапни од платнените, или зошто квалификуваниот труд, или одредени машински алатки, во овој момент станале потешко достапни. Она што за него е единствено битно е колку е сложено истите да ги набави, во споредба со другите ствари за кои тој исто така се грижи, или колку се потребни алтернативни ствари кои тој ги произведува или користи. Секогаш е прашање на релативна важност за поединечните ствари за оној кој го мачат, а условите кои ја менуваат нивната релативна важност не му се во интерес, надвор од самиот ефект на тие конкретни ствари во неговото окружување.

Во таа врска, ќе ни помогне, она што го нареков економска пресметка, барем низ аналогија, да видеме како овој проблем може да биде решен - и впречем станува решен - преку **_системот на цени_**. Дури и со контролер, кој ги поседува сите податоци за некој мал, самодоволен економски систем, не може - секој пат кога мора да биде направена мала исправка во алокацијата на ресурсите - експлицитно да помине низ сите односи помеѓу целите и средствата на кои може да има влијание. Навистина, голем е придонесот на чистата логика на избор, што несомнено покажала дека дури и таков поединечен ум може да го реши овој вид на проблем, само со конструирање и константна употреба на степени на _еквиваленција_ (или „вредности“ или „маргинални степени на супституција“), пред се со доделување на секој вид на редок ресурс нумерички индекс кои не може да биде изведен од било која особина која таа конкретна ствар ја поседува, но која рефлектира, или во која е сконцентрирана, неговата важност во поглед на целосните структури на средства и цели. Кај секоја мала промена, тој ќе мора да ги разгледа само овие квантитавни индекси (или „вредности“) во кои се сконцентрирани сите релевантни информации; и со додавање една по една количина, тој може адекватно да ги преуреди своите намери без потреба да решава целокупна загатка _ab initio_, или без потреба на секој степен да ја испитува својата сложеност.

Во основа, во системот каде што знаењето за релевантните факти е дисперзирано помеѓу многу луѓе, **_цените играат улога на координатор_** на одвоеното делување на различни луѓе на ист начин, на кој субјективните вредности му помагаат на пединецот да ги координира деловите на својот план. Вреди да се задржеме за момент на еден многу прост и вообичаен вид на делување на ценовниот систем, за да видеме што навистина тој постигнува. Да претпоставиме дека негде во светот се појавила нова прилика за употреба на некој суров материјал, да речеме лим, или дека еден од изворите на понуда на лим е елиминиран. Небитно за нашите потреби - и многу е битно што тоа не е важно - кои од овие две причини го направи лимот редок. Се што корисниците на лим треба да знаат е дека онаа количина лим кои до сега ја трошеле, попрофитабилно е да ја искористат на друго место, и како последица на тоа, мора да штедат на лим. За поголемото мнозинство од нив, не е потребно да знаат каде се појави итна потреба, или на сметка на кои други добра треба да се направи набавката. Ако само некои од нив, непосредно знаат за новата побарувачка и ги пренасочат ресурсите кон неа, и ако луѓето се свесни за новата празнина и тргнат да ја пополнат од други избори, ефектот брзо ќе се рашири низ целиот економски систем и ќе влијае не само на употребата на лим, туку и на неговите супститути и на супститутите на овие супститути, како и понудата на сите ствари сочинети од лим и неговите супститути., итн; и се ова без поголемото мнозинство на главните актери на понудата на тие супститути, да знае било што за почетната причина за овие промени. Целината делува како еден пазар, не затоа што било кои од нејзините членови го испитал целото поле, туку затоа што нивното визуелно ограничено поле доволно се поклопува, така да преку многу посредници, релевантната информација е пренесена на сите. Простиот факт дека постои една цена за секое добро - или подобро кажано, локалните цени се поврзани така што се одредени од цената на транспорт итн - наоѓа решение до кое (што е само концептуално возможно) може да се дојде со еден ум кој ги поседува сите информации кои се во реалноста раштркани помеѓу сите луѓе вклучени во процесот.

## **VI**

Мора да гледаме на ценовниот систем како на таков **_механизам за соопштување информации_**, ако сакаме да ја разбереме неговата вистинска функција - функција која, секако, се исполнува помалку совршено ако цените станат поригидни.  (Дури и кога поставените цени станат прилично ригидни, сепак, силите кои би делувале низ промените на цените и понатаму ќе делуваат на завидно ниво преку промени во другите услови на размени.) Најбитен факт кој се однесува на овој систем е економијата на знаење со која оперира, и колку малку е потребно за поединечниот учесник да знае како исправно да делува. Во скратена форма, со помош на некој вид на симбол, се пренесува само најважната информација, и се пренесува само на оние на кои се однесува. Метафорички опишан ценовниот систем е вид на **_машинерија за регистрирање на промени_**, или **_телекомуникационен систем_** кој им овозможува на поединечните производители да го набљудуваат самото движење на неколку параметри, како што инжињерот ги набљудува врвовите на неколку сказалки, за да усогласи своите активности со промените, за кои никогаш нема да знае повеќе од оној што се одржува низ промената на цените.

Секако, ова подесувања веројатно никогаш не се „совршени“ во смисла како економистите ги разбираат во својата анализа на еквилибриум. Но, се плашам дека нашите теоретски навики на пристап кон проблемот со претпоставка на поголемо или помало совршено знаење од страна на сите учесници, ги направи помалку слепи за вистинската улога на ценовниот механизам, и не наведе на примена на прилично искривени стандарди за оценување на нивната ефиканост. Вистинско чудо е во такви случаи како недостатокот на некој суров материјал, без некои наредби, од не повеќе од можеби една рака луѓе кои ја знаат причината, десетина илјади луѓе - чиј идентитет не може да се утврди ниту со повеќе месечна истрага - се натерани штедливо да користат материјали или производи од него; пократко кажано, тие се движат во правилна насока. Тоа е доволно вчудоневидувачки, дури и тогаш кога во светот на стални промени, совршено не воочиле дека нивните стапки на профит остануваат на исто константно или „нормално“ ниво.

Намерно го користев зборот „чудо“ за да ги задрмам читателите за замагленоста во која се наоѓаме кога го земаме овој механизам здраво за готово. Убеден сум дека кога тоа би било резултат на свесна човекова креација, и кога луѓето воедни од ценовните измени би разбрале дека нивните одлуки имаат значење далеку над нивната непосредна цел, тогаш овој механизам би бил третиран како еден од најголемите триумфи на човековиот ум. Двостраноста на неговата несреќа е во тоа дека не е производ на човековата креација и луѓето кои од него се водат најчесто не знаат зошто се натерани да го прават тоа што го прават. Но оние кои гласно заговараат „свесно управување“ - и кои не можат да веруваат дека било што еволуирало без креација (дури и без нашето разбирање на дадениот феномен) може да решава проблеми кои ние свесно не можеме да ги решеме - треба да го запаметат ова: проблемот е во тоа како да се прошири обемот на нашето користење на ресурси надвор од полето на контрола на било чиј ум; и аналогно на тоа, како да се решат потребите од свесна контрола и како да се обезбеди поттик кој ќе ги натера поединците да ги прават саканите ствари без никој да мора им кажува што да прават.

Проблемот со кој тука се сретнуваме не е во никој случај карактеристичен за економијата, туку го сретнуваме во врска со скоро сите вистински општествени феномени, како што се јазикот и поголемиот дел од нашето културно наследство, и навистина го зацртува централниот теоретски проблем на сите општествени науки. Како што Алфред Вајтхед кажа: „Длабоко е погрешен труизмот, повторуван во учебниците и од страна на еминентните луѓе кога држат говорои, дека треба да ја негуваме навика да размислуваме за она што го работиме. Случајот е спротивен. Цивилизацијата напредува така што се зголемува бројот на битни работи кои можеме да ги извршуваме без да размислуваме на нив.“ Ова е од суштинска важност во општественото поле. Константно употребуваме формули, симболи и правила чие значење не го разбираме и низ чија употреба прибавуваме моќ на знаење кое поединечно не го поседуваме. Ја развивме оваа пракса и институции, надоградувајќи ги навиките и институциите кои се покажале успешни во својата сфера и кои всушност станале вистински темел на цивилизацијата која ја изградивме.

Ценовниот систем е само една од овие феномени кои човекот научил да ги користи (но и понатаму е многу далеку од тоа да знае најдобро да ја употреби) и покрај тоа што на истиот наишол без да го разбира. Преку него, не само поделбата на трудот, туку координацијата на користење на ресурси втемелена на еднакво распределено знаење, станува можна. Луѓето кои сакаат да се потсмеваат на секое навестување дека такво нешто може да функционира, најчесто го вадат аргумент со инсинурирање дека истиот тврди дека спонтано се развиле само оние видови на системи кои најдобро се вклопуваат во модерната цивилизација. Случајот е обратен: човекот успеал да ја развие поделбата на трудот, на која се заснова нашата цивилизација, затоа што некако дојде до метод кој го направи тоа возможно. Тоа да не го направел, можеби би се развил некој друг, потполно различен вид на цивилизација, нешто како „државата“ на термитите или некој друг потполно неразбирлив вид. Она што можеме да го кажеме е дека никој сеуште не успеал да состави алтернативен систем во кој ќе бидат сочувани поединечните особини на постоечкото, кои им се драги и на оние кои најжестоко го напаѓаат - како што се пред се, обемот во кој поединецот може да ја бира својата професија, и консеквентно, слободно да го користи своето знаење и умеење. 

## **VII**

Многустрана среќа е тоа што се дискутира за неопходноста на ценовен систем за секаква рационална пресметка во сложеното општество, а денес веќе не се води исклучиво меѓу таборите на различните политички гледишта. Тезата дека без ценовен механизам не можеме да го сочуваме општеството базирано на толку широка поделба на трудот, како што е нашата, поздравена е со татнеж од потсмев, која Мизес ја разви пред 25 години. Денес, тешкотиите кои некои сеуште ги пронаоѓаат во нејзиното прифаќање не се веќе политички, и оваа атмосфера ја прават прикладна за разумна дискусија. Кога Лав Троцки вели дека „економската пресметка е незамислива без пазарни односи“; кога професорот Оскар Ланг му ветува на професорот Мисес статуа во мермените ходници на идниот Централно-планирачки комитет; и кога професорот Аба П. Лернер повторно го открива Адам Смит и нагласува дека есенцијалната корист од ценовниот систем се состои од поттикување на поединците, барајќи го својот интерес, да работат на општиот интерес - разликите веќе не можат да им се препишуваат на политичките предрасуди. Се чини дека преостанатите несогласувања се чисто интелектуални, пред се методолошки разлики.

Скорешната изјава на професорот Јозеф Шумпетер во неговото дело [_Capitalism, Socialism and Democracy_](https://periferiaactiva.files.wordpress.com/2015/08/joseph-schumpeter-capitalism-socialism-and-democracy-2006.pdf) дава јасна илустрација на една методолошка разлика која ја имам на ум. Нејзиниот автор е најуважен меѓу оние економисти кои на економските феномени им приоѓаат во светло на позитивистичката школа. Овие феномени, него му се чинат како објективно дадена количина на добра кои реперкусираат една на друга, и скоро се лини, без било каква интервенција на човековиот ум. Само во тоа светло можат да ја разберам следната (за мене зачудувачка) изјава. Професорот Шумпетер образложува дека за теоретичарите, можностите за рационална пресметка во отсуство на пазар на факторите за производство, следи „од елементарната попозиција дека потрошувачите преку оценувањето („барањето“) на потрошувачките добра, _ipso facto_ ги оценуваат средствата за производство кои влегуваат во производството на овие добра“. \[1\]

Буквално, овој исказ е невистинит. Потрошувачите не прават ништо слично. Она _ipso facto_ за професорот Шумпетер, веројатно значи дека вреднувањето на факторите за производство е имплицитно во, или нужно следи од, вреднувањето на потрошувачките добра. Но и ова, исто така не е точно. Импликацијата е логички однос кој смислено може да биде поставен само за пропозициите истовремено присутни во еден ист ум. Меѓутоа, евидентно е, дека вредноста на факторите на производство не зависи само од вреднувањето на потрошувачките добра, туку и од условите на понуда на различните фактори на производство. Само на умот на кој сите овие факти сумултано му се познати, одговорот нужно би следел од фактите кои му се понудени. Практичниот проблем, меѓутоа, настанува баш затоа што овие факти никогаш не се дадени во еден ум, и затоа, како последица на тоа, е неопходно во решавањето на проблемите да биде употребено знаењето кое е дисперзирано помеѓу многу луѓе.

Проблемот, ни на еден начин не е решен, ако можеме да покажеме дека сите факти, ако се познати на еден ум (како што хипотетички претпоставуваме дека се дадени на економистите кои набљудуваат) единствено го одредува решението; наместо тоа мора да покажеме како решението е најдено во односите на луѓето, меѓу кој секој од нив поседува делимично знаење. Да се претпостави дека цело ова знаење е дадено на поединечен ум на ист начин на кој претпоставуваме дека нам ни е дадено, на економистите кои го проучуваме, значи тргање на страна на проблемот и отфрлање се што е важно и значајно во реалниот свет.

Тоа дека економист од ранг на професорот Шумпетер можеше така да падне во закма која двосмисленоста на поимот „податок“ ја поставува, тешко дека може да биде објаснето како проста грешка. Тоа повеќе наведува на помислата дека постои нешто фундаментално погрешно во пристапот кој по навика го отфрла есенцијалниот дел од феноменот, со кој мора да се бавиме: **_неизбежна несовршеност на човековото знаење_** и последичната потреба за **_процес со кој знаењето се соопштува и е релевантно_**. Било кој пристап, како оној на поголемиот дел од математичката економија, со своите симултани едначења, кои во суштина започнуваат со претпоставка дека човековото знаење содветствува со објективните факти на ситуацијата, систематски го остава надвор, она што е главна цел за објаснување. Далеку сум од порекнување дека во нашиот систем анализата на еквилибриумот може да одигра корисна улога. Но, кога ќе дојде до точка каде што некои од нашите водечки мислители наведува на погрешен пат на верување дека ситуацијата која ја објаснуваат има непосредна релевантност на решението на практичниот проблем, време е да се потсетиме дека истата, воопшто не се бави со општествен процес и дека не е ништо повеќе од корисна подготовка за проучување на главниот проблем.

**_Фусноти:_**

\[1\] J. Schumpeter, [Capitalism, Socialism, and Democracy](https://periferiaactiva.files.wordpress.com/2015/08/joseph-schumpeter-capitalism-socialism-and-democracy-2006.pdf) (New York, Harper, 1942), стр. 175. Професорот Шумпетер, верувам, дека е изворен автор на митот дека Парето и Бароне го „решиле“ проблемот на социјалистичката пресметка. Она што тие, и многу други, направија е дека само во востановија условите кои рационалната алокација на ресурси мора да ги исполни, т.е. истакнале дека се суштински исти како и условите на рамнотежа на конкурентен пазар. Ова е потполно поинакво од прикажувањето како алокација на ресурси која ги исполнува овие услови и може да се најде во пракса. Самиот Парето (од каде што Бароне го презеде се она што имаше да го каже), далеку од тврдењето дега го решил практичниот проблем, всушност екплицитно одбива дека е возможно да се реши истиот без помош на пазарот. Видете во неговата Manuel d’economie pure (2nd ed., 1927), стр. 233-34. Релевантниот пасаж е цитиран во англискиот предоговор на почетокот на мојот текст “Socialist Calculation: The Competitive ‘Solution’ ” u Economica, New Series, Vol. VIII, No. 26 (May, 1940), стр. 125.

Friedrich Hayek - [The Use of Knowledge in Society](https://www.cato.org/sites/cato.org/files/articles/hayek-use-knowledge-society.pdf)

Fridrih Hajek - [Upotreba znanja u društvu](http://katalaksija.com/2013/06/17/upotreba-znanja-u-drustvu/)

Превод и стручна редакција: 

Никола Љ. Илиевски
