---
title: 'Повик за ослободување на 46 активисти во Тбилиси, Грузија'
date: 2021-11-16T00:00:00.000Z
tags:
  - слобода
coverImage: Грузија-2.jpg
category: новости
---

**Тбилиси, Грузија** - Во средата, на 10 ноември 2021 година, грузиската полиција уапси 46 лица на собири на кои се бараше ослободување на затворениот поранешен претседател на Грузија, Михаил Саакашвили. Еден од приведените беше член на [Студенти за слобода во Грузија](https://www.facebook.com/georgianstudentsforliberty), [Борис Челе Куруа](https://www.facebook.com/boris.chele.kurua). 

Како што соопшти претседателот на Грузиската либертаријанска партија, [Зураб Гирчи Јапаридзе](https://www.facebook.com/japaridzez), Куруа бил присутен на демонстрациите, не прекршил ниту еден државен закон и бил уапсен од нејасни причини. Засега не се познати повеќе детали.

Апсењата кои се случија се уште еден пример за обидите на владата да ги замолчи и контролира грузиските граѓани. Активностите на владата ги загрозуваат правата на луѓето на слобода на изразување и личната слобода. На уапсените демонстранти им се ускратува можноста да ги остварат своите права и да пристапат до можностите што треба да им бидат достапни на сите граѓани.

Изразуваме солидарност со приведените лица и нивните семејства и стоиме со грузискиот народ во неговите стремежи за послободна иднина. Го поддржуваме нивниот повик до државата да ја почитува нивната слобода на израз и одржување на мирни демонстрации.

Ние во Студенти за слобода, веруваме дека слободата на изразување е основен столб на слободното и демократско општество и мора да се заштити и почитува.

Студенти за слобода ја повикуваат меѓународната заедница да побара итно ослободување на Борис Челе Куруа, другите 45 затвореници и сите политички затвореници во Грузија.

Извор: [https://studentsforliberty.org/north-america/blog/students-for-liberty-calls-for-the-release-of-46-activists-in-tbilisi-georgia/](https://studentsforliberty.org/north-america/blog/students-for-liberty-calls-for-the-release-of-46-activists-in-tbilisi-georgia/)

Автор: Мариам Гоголишвили

Превод: Кристина Ставревска
