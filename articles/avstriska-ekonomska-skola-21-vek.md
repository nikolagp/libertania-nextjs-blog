---
title: "10-та Меѓународна конференција ,,Австриската економска школа во 21-виот век“"
date: 2021-11-19
categories: 
  - "блог"
  - "novosti"
tags: 
  - "австриска-економска-школа"
  - "веселин-вукотич"
  - "ханес-гисурарасон"
  - "џеф-буф"
---

На 4-ти и 5-ти Ноември 2021 во Виена се одржа [10-та Меѓународна Конференција „Австриската економска школа во 21-от век”](https://www.austrianconference.org/) на која учествуваше нашиот Симон Саревски. На дводневната конференција на која присуствуваа околу 150 учесници (што за ковид услови е за пофалба), како што и самото име кажува, во фокусот беше Австриската економска школа.

Одбележувајќи ги 150-те години од [маргиналистичката револуција](http://libertaniabackup.local/marginalisticka-revolucija-150-godini-podocna/), на местото каде што се започна, се собраа луѓе чии имиња во годините кои доаѓаат се повеќе ќе ги слушаме. Главни говорници на конференцијата беа Џеф Буф, Агњешка Плонка и Ханес Гисурарсон.

Мисез Институт Полска огранизираше панел на кој се зборуваше за животот на Карл Менгер, таткото на Австриската Економска Школа. Би ви предложил да го запаметете го името Томаш Агенцки бедеијќи наскоро ќе може да го гледаме неговиот филм посветен токму на Карл Менгер. Вториот панел на конференцијата беше организиран од Мисез Институт САД на каде што се зборуваше подлабоко за економска теорија, спротивставувајќи ги идеите на Бом Баверк и Менгер…

Дека либератаријанците (и Австријците) не се грижат за животната средина докажа панелот посветен на Зелената пазарна револуција (во 2020 Симон [разговараше](http://libertaniabackup.local/kon-pazaren-ekologizam-kai-vajs-kristofer-bernard/) со уредниците на истоимента книга). Неколку денови подоцна беше објавена и [меѓународната декларација](https://www.greenmarketrevolution.eco/declaration-de) која се залага за пазаран екологизам, потпишана од повеќе од 130 пазарно ориентирани лидери од повеќе од 60 земји. Горди сме што и ние од Либертаниа сме дел од потписниците на декларацијата.

Најважно, Веселин Вукотич од универзитетот Доња Горица од Црна Гора ја доби „Наградата за животно дело – Хајек.“ Вукотич е еден од ретките што во исто време е научник, јавен интелектуалец и претприемач.

Повеќе информации за конференцијата можете да прочитате тука ([линк 1](https://www.austriancenter.com/hayek-lifetime-achievement-award-laudatio/?fbclid=IwAR3fcpeaXUhNdQUdr1T7WZIWjTLjIYImfOjMZQ97SKkfZ4RVeb67FItxTAg), [линк](https://www.austriancenter.com/restartvienna-first-day) 2, [линк 3](https://www.austriancenter.com/veselin-vukotic-hayek-award-2021) , [линк 4](https://www.austriancenter.com/post-covid-policies-in-the-eu), [линк 5](https://www.austriancenter.com/menger-marx-and-markets-day-2), [линк 6](https://www.austriancenter.com/lions-liberty-and-laissez-faire-day-2))
