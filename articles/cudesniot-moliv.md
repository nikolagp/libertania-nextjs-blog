---
title: "Чудесниот молив"
date: 2021-09-29
categories: 
  - "блог"
  - "prevodi"
tags: 
  - "ленард-рид"
  - "слободен-пазар"
  - "чудесниот-молив"
---

Оние кои располагале со моќ, без оглед дали биле кралства или уставни монархии,  практично безброј пати ја искористиле за да го контролираат животот на своите сограѓани. И сето тоа под превезот или во името на „јавното добро“. Просветителството кое се појавува кон крајот на XVII и почетокот на XVIII век секако ја намалува моќта со која располагаат службениците, меѓутоа либералната идеа никогаш не го достигнува својот врв во реалниот свет. Што е уште пострашно, честопати, пред се за време на кризи, било да се тоа само во замислата на луѓето или реални, моќта на државата се зацврстувала и надоградувала. Откако кризата ќе го доживее својот крај, државата никогаш не си заминува со празни раце.

Тоа и се случува за време на _Големата депресија_ и она што следува, односно _Њу дил програмата_. Токму затоа Ленард Рид е еден од гласните критичари на истоимената програма во 1930, која имено ги ограничува слободите и ја зголемува моќта на контрола на секојдневниот живот на американските граѓани. Во исто време, Советскиот социјализам, барем на хартија, покажува одлични резултати. Во Москва и снегот е розев. И како капак на сето тоа, Советите се дел од победниците во Втората светска војна што дополнително го става под знак прашалник успехот на западниот капитализам. Иако „слободниот свет“ не потпаѓа целосно под советската и социјалистичка магија, многу земји се движат се поблиску до централно планирано и контролирано општество. Ако ништо друго, барем во „најважните“ индустрии.

Иако Лудвиг фон Мизес и Фридрих Хајек ја победија „социјалистичката калкулациона дебата“, истата не вроди со огромен плод во поствоениот слободен свет. Втората светска војна беше оставена зад нас и сега требаше да се размислува како да се справиме во студентата војна. На крајот од денот, зарем централното планирање не доведе ли до победа против силите на оската?

Оттаму и доаѓа идејата на Ленард Рид да му го претстави на светот чудесниот молив, производ навидум толку прост, а сепак производ кој ниту еден човек на планетата не знае да го произведе. Но зошто пак да не знаеме да произведеме еден молив? Звучи фантастично, зарем не?

Да почнеме од дрвото потребно за да се произведе моливот. Тоа не доаѓа од нашата градина, туку од некоја шума која можеби се наоѓа и на друг континент. За да се исече истото потребна е машина, а за истата потребен е челик. А пак за челикот потребна е железна руда. Она што ја држи гумичката зацврстена на врвот на моливот е компресиран графит кој најверојатно доаѓа од рудници во Јужна Африка. Гумичката пак е најверојатно производ кој доаѓа од Малезија…

Моливот е составен од уште неколку работи, кои ниту знам, ниту пак е важно од каде доаѓаат. Она што е важно е дека буквално за еден молив да биде произведен потребни се илјадници луѓе. Леѓе кои не зборуваат ист јазик, кои не делат иста религија... луѓе кои можеби би се мразеле меѓусебно кога би се запознале. Сите тие илјадници луѓе, независно едни од други, вложија секунди од својот живот за да го создадат евтиниот молив кој можете да го купите насекаде околу вас.

Тој чудесен молив не е идеја на некој комесар кој испраќа наредби за негово производство од својата канцеларија. Напротив, тоа е моќта и убавината на _ценовниот механизам_ и _слободниот пазар_. Се што треба комесарот да направи е да посака порача одреден број на моливи, се разбира ако цената му се допаѓа, и тие ќе бидат произведени. Истиот тој молив секој од нас може да го купи за практично бадијала. Ценовниот механизам овозможува производствена ефикасност. Уште поважно, тој овозможува да се поттикне хармонија и мир меѓу луѓето во светот. Тргувањето е многу поевтина варијанта да се дојде до поголемо материјално богатство, отколку да се води војна или пак да се премине во автархија, односно самостојно производство.

Но да се вратиме на чудесниот молив и што тој би не научил. Она што е неверојатно за неговото постоење е што не е потребно да се биде генијалец или пак некој со сила да ги насочи илјадниците луѓе инволвирани во неговото постоење. Таков човек не може да се најде. Напротив, невидливата рака на Адам Смит е онаа која му дава живот.

Оттаму, лекцијата е следнава: оставете ја сета креативна енергија да функционира непречено. Организирајте го општеството да функционира во хармонија со оваа лекција. Тоа значи, создадете правен систем кој ќе ги тргне сите пречки за негово најдобро функционирање. И најважно, имајте верба во слободните луѓе кои ќе се одзиваат на повикот на невидливата рака. Нема да згрешите!

Есесејот „Чудесниот молив“ на Ленард Рид можете да го најдете [тука](https://fee.org/resources/i-pencil/).

Фридман зборува за чудесниот во [Free to Choose](https://www.youtube.com/watch?v=D3N2sNnGwa4&list=PL4742023192B69941) [тука](https://www.youtube.com/watch?v=67tHtpac5ws).

Адаптиран анимиран филм од страна на [Competitive Enterprise Institute](https://cei.org/) посветен на Чудесниот молив можете да го најдете [тука](https://www.youtube.com/watch?v=IYO3tOqDISE).

Книга адаптирана за детска возраст посветена на лекцијата на Чудесниот молив можете да најдете [тука.](https://tuttletwins.com/product/the-tuttle-twins-and-the-miraculous-pencil/)
