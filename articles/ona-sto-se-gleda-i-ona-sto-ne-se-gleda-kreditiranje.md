---
title: 'Глава 9: Кредитирање'
date: 2021-04-27T00:00:00.000Z
coverImage: Бастиат-Она-што-се-гледа-и-она-што-не-се-гледа-кавер-фб.jpg
category: преводи
---

Секогаш, а особено во изминативе години, се прават обиди за зголемување на богатство преку зголемување на кредит.

Сметам дека не е претерување кога ќе се каже дека по револуцијата од Февруари париските печатници испечатија повеќе од 10 000 памфлети, воспевајќи го решението на овој _општествен проблем_.

Единствената основа на ова решение, за жал! е оптичка илузија – ако оптичка илузија воопшто може да биде наречена основа.

Првaтa грешка е заблудата што се прави помеѓу кеш и разумност, а потоа помеѓу хартиени пари и кеш; и од овие две заблуди се преправаме дека реалноста може да биде нацртана.

Апсолутно потребно е кога се работи за ова прашање е да се заборави на пари, монети, меници и сите останати инструменти кои се користат за производството да премине од едни раце во други. Нас не интересира токму производството, кое е вистинскиот предмет на заемот; бидејќи кога фармер се позајмува педесет франци за да купи плуг, всушност не се педесетте франци кои му се позајмени, туку плугот; и кога трговец се позајмува 20 000 франци за да купи куќа, не се 20 000 илјади франци кои тој ги должи, туку куќата. Парите се појавуваат само за да ја олеснат трансакцијата помеѓу засегнатите страни.

Петар можеби не е расположен да го позајми својот плуг, но Џејмс можеби е подготвен да ги позајми своите пари. Што прави Вилијам во таков случај? Тој се позајмува пари од Џејмс и со тие пари го купува плугот од Петар.

Всушност, никој не се позајмува пари само за да има пари; парите се само медиумот со кој се здобиваме со сопственост на она што е произведено. Оттаму, невозможно е било која држава да пренесе повеќе производство од еден човек на друг одошто самата државата поседува.

Која и да е сумата на кеш и хартиени пари во оптек, сите позајмувачи не можат да добијат повеќе плугови, куќи, алати и залихи на суровини отколку што кредиторите заедно ќе стават на располагање; ние мораме да водиме сметка да не заборавиме дека за секој позајмувач има и кредитор и она што еднаш е позајмено претставува заем.

Ако е така, во што се состои предноста на кредитните институции? Дали во тоа што тие го олеснуваат доаѓањето до меѓусебно среќавање на позајмувачите и кредиторите; но тие немаат моќ да предизвикаат непосреден раст на работите кои ќе бидат позајмени. А сепак, тие треба да бидат во можност да го направат тоа ако сакаме да ја постигнеме целта на реформаторите бидејќи тие не се стремат кон ништо помалку од ставање на плугови, куќи, алати и залихи во рацете на сите оние кои ги посакуваат истите.

И како планираат да го направат тоа?

На тој начин што државата ќе го обезбеди заемот.

Да се обидеме и да ја разбереме темата, бидејќи таа содржи _нешто што се гледа_, но иста така и _нешто што не се гледа_. Ние мораме да се обидеме да ги погледнеме двата ефекти.

Да претпоставиме дека во светот има само еден плуг и дека двајца фармери се обидуваат да го добијат.

Петар е единствениот кој го поседува плугот кој може да се најде во Франција; Џон и Џејмс посакуваат да го изнајмат. Џон, со својата чесност, со својота сопственост и добрата репутација нуди сигурност. Тој влева доверба; тој има кредит. Џејмс безмалку воопшто да не влева доверба. Нормално, Петар му го дава својот плуг на заем на Џон.

Но сега, според социјалистичкиот план, државата интервенира и му вели на Петар, “Дај му го својот плуг на заем на Џејмс, а јас ќе бидам гаранцијата за неговото враќање, а оваа гаранција ќе биде подобра од онаа на Џон бидејќи тој не е одговорен за никој друг освен за себе; а јас, иако е точно дека немам ништо освен делот од богатството на даночните одврзници со кој располагам, и токму со нивните пари, кога е потребно, јас ќе платам за основицата и каматата”. Затоа, Петар му го позајмува плугот на Џејмс: _ова е тоа што се гледа._

И социјалистите си ги тријат рацете и велат, „Гледате ли како нашиот план одговори (на општественот проблем). Благодарејќи и на интервенцијата на државата, сиромашниот Џејмс сега има плуг. Тој повеќе нема рачно да ја копа земјата; тој  е на патот да направи богатство. Тоа е добро за него и е предност за нацијата во целост”.

Навистина, не е така; тоа не е предност за нацијата бидејќи позади тоа има _нешто што не се гледа._

_Не се гледа_ дека плугот е во рацете на Џејмс само поради тоа што не е во рацете на Џон.

_Не се гледа_ дека ако Џејмс ја ора наместо рачно да ја копа, Џон ќе биде приморан од неопходност рачно да копа наместо да ора со плуг.

Следствено, она што се смета за пораст на заем не е ништо друго освен дислоцирање на заем. Покрај тоа, _не се гледа_ дека дислоцирањето имплицира две дејствија на длабока неправда.

Тоа е неправда кон Џон, чиј _кредит_ беше украден откако тој го заслужи поради својата чесност и активност

Тоа е неправда кон даночните обврзници кои се приморани да плаќаат долг кој не ги засега нив.

Дали некој ќе рече дека државата им ги нуди истите услови на Џон и Џејмс? Бидејќи има само еден плуг на располагање, два плуга не можат да бидат изнајмени. Секогаш, аргументот е дека благодарејќи и на државната интервенција, ќе бидат позајмени повеќе работи одошто има на располагање; плугот претставува голем дел од достапниот капитал.

Точно е дека јас ја доведов операцијата до најпросто ниво, но дури ако ги инволвирате најкомплицираните државни кредитни институции на истиот тест, ќе бидете убедени дека тие можат да имаат само еден резултат; viz да дислоцираат кредит, не да го зголемат. Во една земја, во било кое време, постои само одредено достапно ниво на капитал и целото е искористено. Гарантирајќи ги неплаќачите, државата може навистина да го зголеми бројот на зајмувачи и на тој начин да ја зголеми каматната стапка (секогаш на штета на даночните обврзници), но нема моќ да го зголеми бројот на кредитори и важноста на вкупното ниво на заеми.

Постои само еден заклучок кој никогаш не би помислиле дека ќе го донесам. Јас велам дека законот не треба да биде вештачки наклонет кон моќта на позајмувањето, но исто така не велам дека тој треба вештачки да го ограничува. Ако во нашиот или било кој хипотекарен систем постојат пречки за ширењето на примената на кредит, дозволете да бидат отстранети; ништо не може да биде подобро или поправедно од ова. Ова е се што е конзистентно со слобода и тоа е се што секој кој е достоен да се нарече реформатор ќе се запраша.

ТАГОВИ: Кредит, економија, слободен пазар, либертаријанизам, либерализам

Останати глави:

[Глава 1: Скршениот прозорец](http://libertaniabackup.local/ona-sto-se-gleda-i-ona-sto-ne-se-gleda-skrseniot-prozorec/)

[Глава 2: Распуштањето на армијата](http://libertaniabackup.local/ona-sto-se-gleda-i-ona-sto-ne-se-gleda-glava-2/?fbclid=IwAR0KMynIZBU7-pAUgOijoR7Zmn5jJzbsIMBFNxo2Kwr2g9viMVZ40BWuRq8)

[Глава 3: Даноци](http://libertaniabackup.local/ona-sto-se-gleda-i-ona-ston-ne-se-gleda-danoci/)

[Глава 4: Театри иуметност](http://libertaniabackup.local/ona-sto-se-gleda-i-ona-sto-ne-se-gleda-teatri-i-umetnost/)

[Глава 5: Јавни добра](http://libertaniabackup.local/bastiat-javni-dobra/)

[Глава 6: Посредници](http://libertaniabackup.local/ona-sto-se-gleda-i-ona-sto-ne-se-gleda-glava6/)

[Глава 7: Забрани](http://libertaniabackup.local/ona-sto-se-gleda-i-ona-sto-ne-se-gleda-glava7/)

[Глава 8: Машинерија](http://libertaniabackup.local/ona-sto-se-gleda-i-ona-sto-ne-se-gleda-glava8/)

Превoд на [Frederic Bastiat - That Which is Seen, and That Which is Not Seen](http://bastiat.org/en/twisatwins.html) од англиски јазик - Симон Саревски.
