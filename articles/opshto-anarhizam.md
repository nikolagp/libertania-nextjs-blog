---
title: Општо за анархизам
date: 2022-02-14T00:00:00.000Z
categories:
  - блог
  - tekstovi
tags:
  - анархизам
  - анархија
  - безвластие
  - бездржавие
  - општество
coverImage: anarchy-in-zie-UK-scaled.jpg
---

## **_Меинстрим погледи кон анархизам_**

Анархизам и анархија се термини кои најчесто не се поврзуваат со позитивни асоцијации и идентификации, често се поистоветуваат со хаос или безредие или општествен не-ред, и многу ретко, посебно во академските средини, наидуваат на сериозен научен и аналитички пристап. Но, од друга страна и во 21 век се одржуваат сеќавање за анархизмите кои се појавувале низ историјата, а секако се развиваат и нови школи и философии, кои дополнително ги проучуваат и оправдуваат анархистичките теоретски поставки, реалноста на перспективите и самата идеа за _бездржавие -_ бездржавно општество - анархија.

Учесниците во меинстрим политичките процеси изразени низ различни идеолошки идентификации и провиниенции, исто така немаат позитивен однос кон анархизмот и концептот на анархија. _Десните_ ги квалификуваат поимот анархија и анархизам како недвосмислено негативни за општествениот поредок, а истите ги поистоветуваат со безредие, бунт, насилство и слично. Дотолку повеќе, _десничарите_ се емотивно поврзани со државата, како своевиден израз на национално политичко само-организирање, и гарант на _она што сме ние_ и _она што се останатите_.

Од друга страна левите идеолошки тенденции, иако потковани во дух на интернационализам, најчесто ги аспектираат анархизмите како утопистички, па дури и апсурдни, и ги сведуваат само на обид за израз на револт кон општествената реалност. До некој степен можеби ја почитуваат визијата на анархистите за едно подобро и поправедно општество без држава (и без приватна сопственост), но ја сметаат истата за нереална, па дури и смешна. Дополнително, левицата секогаш покажува _зависнички_ аспирации кон политички авторитети, а нивните апетити за општествено планирање преку централно државно мешање се недвосмислени.

Но и центарот, помеѓу екстремите, да речеме некој либерален центар, ја истакнува невалидноста и неапликативноста на анархизмот. Тоа го прави сметајќи ја државата за неопходна во општеството за обезбедување на некаков политички, правен или општествен ред и поредок, а анархијата за само еден нереален сон на романтичарите по подобар, ако не и нов човек и поправедно општество. Дотолку повеќе, за да ги ублажи негативните ефекти на _нужното зло_ во општеството, предлага дополнителни стратегии како што се за поделба на државната власт и систем на кочници и рамнотежа. Но секако, не оди чекор потаму и изостанува визија за бездржавие или анархија.

Овие идеологии, без исклучок, целат кон освојување на политичката власт, и на тој начин наметнување и операционализирање на нивните идеолошки поставки, преку инструментот на политичката власт - државата. Донекаде е очекувано дека учесниците во _политичкиот живот_ имаат негативни ставови кон поимите анархизам и анархија, со оглед на тоа што истите целат кон освојување на политичка власт, а анархизмот дава визии за анархија или бездржавно општество, во кое отсуствува политичка власт. Доколку субјектите во политичкиот живот би се залагале за анархизам и анархија, _би ја сечеле гранката на која седат_ или _на која сакаат да се качат_, колку трула да е истата.

Кај _обичниот човек_, или едноставно кај луѓето кои немаат некои големи интереси ниту пак познавања од некаква си политичка философија, и не се непосредно вклучени во тековните политички процеси; доминираат гледишта кон анархизмот како теорија или идеологија која не е сериозна, утопистички е настроена, нереална, или пак истата има потенцијал да поттикне и често е поврзана бунт, револт, отпор, насилство и општествен хаос. Обичниот човек, најчесто слепо верува во неопходноста и посакуваноста на постоењето на државата, а обидите за проекција на алтернативна реалност, во која државата ќе отсуствува ги квалификува како нереални, несериозни, радикални, смешни, романтичарски, сонувачки, идеалистички, суб-културни итн. Неговата _свест за општествените текови_ е замаглена со фокус на луѓето кои се вклучени во системот на политичка власт, на сметка на оправданоста на самиот систем. Сака да подржи учество на _добри_ и _квалитетни_ луѓе во политиката, не гледајќи дека проблемот е самата политика и нејзината поставеност во рамки на општеството.

Сума сумарум, анархијата и анархизмот најчесто се предмет на негативна перцепција и мала популарност кај чинителите во општеството. Од друга страна, истото, дава дополнителен мотив за оние кои ја гледаат нивната оправданост, праведност и супериорно функционирање, да ги држат идеите за истите во живот, за, како што велат Хаек и Фридман, кога _политички невозможното стане политички неопходно_.

## **_Анархизам како идеолошка тенденција_**

Етимолошкото потекло на поимот _анархија_, е лоциран во грчкиот збор _ἀναρχία_ (_anarkhia_), што означува „без владетел“ и е основан од префискот -_ἀν_ (an), што означува _без_ и зборот ἀρχός (_arkhos_) што значи „владетел“ или „водич“. Од таму, буквалното значење на поимот анархија се поистоветува со безвластие, или отсуство на власт (која е политичка, и која поседува _легитимен_ монопол на физичка принуда во општеството - држава).

Анархизам е генерички поим кој опфаќа голем број на школи, теории, истакнати поединции, движења и активности, во чиј центар на интерес е oправдување и промоција на концептот на анархија или бездржавно општество, како и поттикнување на самиот процес или чин на укинување, одумирање, отфрлање, скратување, приватизација или елиминирање на државата, како посебен општествен ентитет. Нормално, не станува збор за панк-анархизам, како суб-културолошка појава која нема никаква врска со самиот чин на потикнување на промена насочена кон бездржавие, но од друга страна има однос со самиот израз на бунт, радикалност и страст за промена.

Анархизмот сфатен како идеологија, или поконкретно, како широка идеолошка тенденција, првенствено е фокусиран на критика на општественото статус-кво со општествена реалност во која државата е зациментиран и отсекогаш и засекогаш-присутен општествен субјект. Најголемиот општествен проблем го поистоветува со постоењето на државата во општеството, од каде дополнително произлегуваат останатите неправди и проблеми. Второстепено, анархизмот претставува, не само проникнување во општествената реалност, и точно лоцирање на проблемот, туку и визија и стремеж за постигнување на бездржавно општество. Истиот претставува општествен активизам, односно стратегија за општествена промена која е анти-етатистичка или анти-системска, која нуди алтернативна реалност, која е, или се очекува да биде поправедна и попросперитетна од моменталната. Трето, анархизмот ја проектира својата цел, односно идеотелија, како општество во кое не постои држава или _бездржавие_ или _анархија_, а насилството и заканата со насилство во општествените односи (како легитимни), е исто така отсутно. Идеотелијата на анархизмот е или се претпоставува дека првенствено е морално оправдана, но и дополнително утилитарно. Според најголем дел од анархизмите, во _бездржавие_ би се живеело, или треба да се живее поправедно и подобро.

Секако, постојат мал куп на пристапи и определби на тоа што претставува анархија, и како да се постигне истата, но она што ја прави една школа или еден активизам _анархистички_ се претходно анализираните идеолошки аналитички поставки. Дополнително анархизмот е генерички поим и опфаќа бројни перспективи за бездржавие - анархија, функционирање на истото, како и стратегија и методологија за постигнување на таа алтернативна општествена реалност.

## **_Типологии на анархизам_**

Како што е наведено анархизмот како идеолошка тенденција, низ историјата се појавувал и сеуште се појавува во многу форми, со многу придавки и додавки. 

Од таму можеме да зборуваме за мал куп анархизми, како што се лев анархизам, десен анархизам, европски анархизам, американски анархизам, колективистички анархизам, индивидуалистички анархизам, имплицитен анархизам, експлицитен анархизам, утописки анархизам, револуционерен анархизам, аналитички анархизам, философски анархизам, анархизам како теорија и анархизам како стратегија за промена, анархизам како израз на критика кон општественото статус-кво, анархо-комунизам, анархо-капитализам, онтолошки анархизам, утилитарен анархизам, анархо-колективизам, анархо-синдикализам, пазарен анархизам, мутуализам, егоизам, марксизам, еко-анархизам, крипто-анархизам, волунтаризам, анархизам без придавки, анархо-феминизам, национал-анархизам, културолошки или панк анархизам, примитивен анархизам, христијански анархизам, итн. 

За овие наброени видови или форми во кои се појавува поимот на анархизам, заедничко е тоа што сите се скептични кон политички авторитети и власти, се стремат кон радикална општествена промена и целат кон бездржавно општество, во кое државата како посебен општествен ентитет отсуствува, или е укината, одумрена, надмината, приватизирана и сл. Но, од друга страна, секако постојат и огромни и суштински разлики помеѓу истите.

Од целиот спектар на анархизми, мал дел може да се оценат како сериозни и научно засновани теории и идеологии. Сериозните анархизми се аналитички поставени, а својата оправданост и стратегија за промена, покрај философијата, ја црпат, или треба да ја црпат од економијата и останатите општествени науки. За анархизмот да биде сериозен, односно аналитичен, потребно е да нуди реална перспектива за бездржавно општество, како и реална стратегија за негово постигнување.

За разлика од нив, поголемиот дел од анархизмите биле и се само излив на романтичен занес кон подобар човек во поправедно општество и подобра иднина, или пак израз на бунт кон општественото статус-кво. Друга битна разлика помеѓу реалните и романтичарските анархизми се нивните погледи кон човековата природа. Додека реалните анархизми ја или треба да ја аспектираат човековата природа онаква каква што е - homo agens, homo economicus и zoon politicon, без потреба од некои големи трансформации, романтичарските имаат тенденција да ја истакнуваат потребата од радикална промена на човековата природа, и градењето на нов вид на човек, како основен предуслов во нивната замисла за анархија. И секако, може да станува збор за _слободарски_ и _квази-слободарски анархизми_, гледано од страна на слободарството како идеолошка тенденција.

## **_Резиме_**

Но на крај, се поставува прашањето, што просто претставуваат поимите анархија и анархизам, првиот поим како генеричка визија, додека вториот како идеолошка тенденција. Анархија претставува алтернативна општествена реалност во која не постои држава, додека пак анархизам претставува збир на изрази врамени во мал куп теории со визија за истата или слична алтернативна општествена реалност, во која не постои држава, заедно со критика на општественото статус-кво, различни оправдувања на праведноста и функционалноста на таа алтернативна реалност и стратегија за постигнување на истата. 

**_Пристап до дела поврзани со анархизам и анархија_**

\- Albert Jay Nock - [_Our Enemy, the State_](https://mises.org/library/our-enemy-state-2); 

\- April Carter - [_The Political Theory of Anarchism_](https://theanarchistlibrary.org/library/april-carter-the-political-theory-of-anarchism);

\- Auberon Herbert - [_A Plea for Voluntaryism_](https://oll.libertyfund.org/page/rc-herbert1);

\- Auberon Herbert - [_The Right and Wrong of Compulsion by the State and Other Essays_](https://oll.libertyfund.org/title/herbert-the-right-and-wrong-of-compulsion-by-the-state-and-other-essays-1978-ed);

\- Benjamin Tucker - [_State Socialism and Anarchism_](https://theanarchistlibrary.org/library/benjamin-r-tucker-state-socialism-and-anarchism); 

\- David D. Friedman - [_The Machinery of Freedom: Guide to a Radical Capitalism_](https://ancapchan.info/downloads/Machinery%203rd%20Edn%20POD%2025.pdf);

\- David Osterfeld - [_FREEDOM, SOCIETY AND THE STATE_](https://cdn.mises.org/Freedom,%20Society,%20and%20the%20State_6.pdf);

\- Emma Goldman - [_Anarchism and Other Essays_](https://theanarchistlibrary.org/library/emma-goldman-anarchism-and-other-essays); 

\- Étienne de La Boétie - [_Discourse on Voluntary Servitude_](https://oll.libertyfund.org/title/kurz-the-discourse-of-voluntary-servitude);

\- Francis Dashwood Tandy - [_Voluntary Socialism_](https://theanarchistlibrary.org/library/francis-dashwood-tandy-voluntary-socialism#toc3); 

\- Franz Oppenheimer - [_The State: Its History and Development Viewed Sociologically_](https://mises.org/library/state-its-history-and-development-viewed-sociologically);

\- George Woodcock - [_A History of Libertarian Ideas and Movements_](https://libcom.org/files/Woodcock,%20George%20-%20Anarchism,%20A%20History%20Of%20Libertarian%20Ideas%20And%20Movements.PDF);

\- George Woodcock  - [_Anarchism_](https://theanarchistlibrary.org/library/george-woodcock-anarchism);

\- Густав де Молинари - [_За производството на безбедност_](http://libertaniabackup.local/za-proizvodstvoto-na-bezbednost/);

\- Gustave de Molinari - [_Of the Liberty of Government_](https://oll.libertyfund.org/title/molinari-boll-53-gustave-de-molinari-of-the-liberty-of-government-1849);

\- Gustave de Molinari - [_Protection and Restrictions on Free Trade_](https://oll.libertyfund.org/page/oll-reader-87);

\- Gustave de Molinari - [_The Production of Security_](https://praxeology.net/GM-PS.htm); 

\- Henry David Thoreau - [_Civil Disobedience_](https://xroads.virginia.edu/~Hyper2/thoreau/civil.html);

\- Хенри Девид Торо -  [_За должноста на граѓанинот да биде непослушен_](https://okno.mk/node/11457);

\- Joseph Stalin - [_Anarchism or Socialism_](https://www.marxists.org/reference/archive/stalin/works/1906/12/x01.htm); 

\- Josiah Warren - [_Manifesto_](https://theanarchistlibrary.org/library/josiah-warren-manifesto); 

\- Leo Tolstoy - [_The Kingdom of God Is Within You_](https://theanarchistlibrary.org/library/leo-tolstoy-the-kingdom-of-god-is-within-you);

\- Leo Tolstoy - [_The Slavery Of Our Times_](https://theanarchistlibrary.org/library/leo-tolstoy-the-slavery-of-our-times);

\- Lysander Spooner - [_Natural Law, The Science Of Justice_](https://cdn.mises.org/Left%20and%20Right_3_1_7.pdf?token=sIltQy8R);

\- Lysander Spooner - [_No Treason: The Constitution of No Authority_](https://oll.libertyfund.org/title/spooner-no-treason-no-vi-the-constitution-of-no-authority-1870);

\- Max Stirner - [_The Ego and its Own_](https://www.marxists.org/reference/archive/stirner/ego-and-its-own.htm#p1s231);

\- Мареј Ротбард - [_Анатомија на државата_](http://libertaniabackup.local/wp-content/uploads/2021/03/Anatomija-na-drzavata-Marej-Rotbard-2021.pdf);

\- Мареј Ротбард - [_Аргумент за либерален идеализам_](http://libertaniabackup.local/argument-radikalen-liberalizam/);

\- Mikhail Bakunin - [_God and the State_](https://libcom.org/files/Bakunin%20-%20God%20and%20the%20State.pdf); 

\- Mikhail Bakunin - [_Statism and Anarchy_](https://theanarchistlibrary.org/library/mikhail-bakunin-statism-and-anarchy); 

\- Morris and Linda Tannehill - [_The Market for Liberty_](https://cdn.mises.org/The%20Market%20for%20Liberty_2.pdf); 

\- Murray N. Rothbard - [_Anatomy of the State_](https://cdn.mises.org/Anatomy%20of%20the%20State_3.pdf);

\- Murray N. Rothbard -  [_A New History of Leviathan_](https://cdn.mises.org/A%20New%20History%20of%20Leviathan_2.pdf), [_Egalitarianism as a Revolt against Nature_](https://cdn.mises.org/Egalitarianism%20as%20a%20Revolt%20Against%20Nature,%20and%20Other%20Essays_2.pdf);

\- Murray N. Rothbard  - [_Egalitarianism as a Revolt against Nature_](https://cdn.mises.org/Egalitarianism%20as%20a%20Revolt%20Against%20Nature,%20and%20Other%20Essays_2.pdf);

\- Murray N. Rothbard  - [_For a New Liberty: The Libertarian Manifesto_](https://cdn.mises.org/For%20a%20New%20Liberty%20The%20Libertarian%20Manifesto_3.pdf); 

\- Paul Avrich - [_Anarchist Portraits_](https://archive.org/details/anarchistportrai00avri/page/n11/mode/2up);

\- Pëtr Kropotkin - [_Anarchism_](https://theanarchistlibrary.org/library/petr-kropotkin-anarchism-from-the-encyclopaedia-britannica); 

\- Peter Kropotkin - [_Mutual Aid_](https://theanarchistlibrary.org/library/petr-kropotkin-mutual-aid-a-factor-of-evolution); 

\- Peter Kroptkin - [_The Conquest of Bread_](https://libcom.org/files/Peter%20Kropotkin%20-%20The%20Conquest%20of%20Bread_0.pdf); 

\- Pierre-Joseph Proudhon - [_The Federative Principle_](https://theanarchistlibrary.org/library/pierre-joseph-proudhon-the-principle-of-federation);

\- Pierre-Joseph Proudhon - [_What is Government? What is God?_](https://theanarchistlibrary.org/library/pierre-joseph-proudhon-what-is-government-what-is-god);

\- Pierre-Joseph Proudhon - [_What is property?_](https://www.marxists.org/reference/subject/economics/proudhon/property/);

\- Robert Nozick - [_Anarchy, State and Utopia_](https://socioline.ru/files/5/315/nozick_robert_-_anarchy_state_and_utopia.pdf);

\- Rudolph Rocker - [_Pioneers of American Freedom: Origin of Liberal and Radical Thought in America_](https://libcom.org/files/Rocker%20-%20Pioneers%20of%20American%20Freedom.pdf); 

\- Walter Block - [_Defending the Undefendable_](https://cdn.mises.org/Defending_the_Undefendable_2018.pdf);

\- Walter Block - [_Toward a Libertarian Society_](https://cdn.mises.org/Toward%20a%20Libertarian%20Society.pdf); 

\- William Godwin - [_Enquiry Concerning Political Justice_](https://theanarchistlibrary.org/library/godwin-political-justice#toc3).

**_Голема благодарност до википедија_****:**

**\-** [History of anarchism](https://en.wikipedia.org/wiki/History_of_anarchism#:~:text=The%20first%20traces%20of%20formal,to%20live%20free%20from%20coercion.&text=As%20the%20workers'%20movement%20grew,and%20Marxists%20grew%20as%20well.), wikipedia,

\- [List of books about anarchism](https://en.wikipedia.org/wiki/List_of_books_about_anarchism), wikipedia
