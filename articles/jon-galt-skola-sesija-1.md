---
title: 'Џон Галт Школа 2022, прва сесија'
date: 2022-04-28T00:00:00.000Z
author: Default Author
category: новости
---

Професорот Бошко Караџов, на ден 21-ви април 2022, во рамки на првата сесија на Школата за објективизам Џон Галт, одржа предавање со времетраење од час и половина со наслов _Философија, кому му е потребна?_. 

Во своето предавање зборуваше за општите одредници на философијата, како и различните гледишта за нејзината поставеност. Започнувајќи со Аристотеловиот философски систем, па едноставноста во изразот на Платон, потоа различните сфаќања за улогата и природата на философијата, па се до философијата на објективизмот, поттикната од сфаќањата на Ејн Ранд. Акцентот на сесијата беа метафизичката, односно онтолошката и епистемолошката, или гносеолошката поставеност на философијата на објективизмот. Објективната апсолутна реалност и разумот како алатка во поглед на добивање или собирање на знаењето, се основните постулати на објективизмот, од каде произлегуваат и останатите негови философски гранки, со кои е заокружен објективистичкиот философски систем, како што се етиката (моралот), политиката (економијата) и уметноста. 

Повеќе за политиката и етиката на објективизмот ќе зборува професорот Горан Илиќ, кој ќе одржи предавање на втората сесија, закажана за 28-ми април 2022, во 19 часот.
