---
title: Анархизам капиталистички
date: 2022-05-05T00:00:00.000Z
categories:
  - блог
  - tekstovi
tags:
  - анархизам
  - анархија
  - безвластие
  - бездржавие
  - капитализам
  - општество
  - ротбард
  - фридман
  - хопе
author: Default Author
coverImage: Uj_9AfI-_400x400.jpg
---

## Оксиморон?

Голем број на теоретичари, активисти, анархисти и не-анархисти, самата теорија, идеологија или став на анархо-капитализам го етикетираат или квалификуваат како _оксиморон_, затоа што според голем дел од нив анархизмот е или треба да биде непријателски настроен кон капитализмот. И да, можеби анархо-капитализмот како таков, со капитализам во името, е релативно нов феномен во споредба со претходните анархистички традиции, но истиот цврсто се надоврзува не некои од нив, односно на _индивидуалистичкиот_, или _пазарниот анархизам_, eден од двата доминантни вида на анархизам во 19-тиот и почетокот на 20-тиот век.

Разликата помеѓу индивидуалистичкиот или левиот пазарен анархизам и анархо-капитализмот, во однос на _идеотелијата_, односно визијата за целта кон која се стремат како идеологии, скоро и да не е видлива, и до некаде можеби и идентична. Но, она што ги разликува е економската теорија, врз која се темели самата идеологија, што во случајот на левиот пазарен или индивидуалистички анархизам е _трудовата теорија на вредноста_, додека пак анархо-капиталистите, своето економско оправдување го темелат врз _Австриската економска школа_ и традицијата на Мисес, Менгер и Хаек. Дополнително, _пазарните анархисти_, често се декларираат како левичари, го критикуваат капитализмот, како репресивно економско уредување, но промовираат слободен пазар и општествени односи втемелени врз поединечна согласност, договор и отсуство на принуда. Од друга страна, анархо-капиталистите користат различен дискурс и парадигми за концепти, кој е непријателски настроен кон левицата, а во нивен фокус е капитализмот, како израз на [_индивидуалниот_](https://e-jlia.com/index.php/jlia/article/view/18) или [_корисничкиот_](https://www.economicsonline.co.uk/competitive_markets/understanding-consumer-sovereignty.html/) суверенитет и човековите избори во рамките на општеството.

Индивидуалистичкиот анархизам играл огромна улога во развојот на анархистичкото творештво и делување, а дополнително имал огромно влијание врз појавата на современите слободарски теории и активизми, а дотолку повеќе на анархо-капитализмот.

Aнархо-капитализмот во својот современ израз се појавува во втората половина на 20-тиот век, и е најмногу поврзан со активизмот на Мареј Ротбард и Мисес институтот од Аубурн, Алабама, кој доследно ги комбинира традицијата на _Австриската економска школа_, заедно со природно-правната оправданост за човековата слобода и отсуство на секаков вид на насилство во човековите односи. Секако, постојат и голем број современици на анархо-капитализмот, кои ќе бидат споменети и елаборирани во текстот.

## Прото-анархо-капитализам

_Прототип_ на современиот **_анархо-капитализам_**, може да се пронајде во творештвото на белгискиот економист **_Густав де Молинари_** ([Gustave de Molinari](https://en.wikipedia.org/wiki/Gustave_de_Molinari), 1819 – 1912). Молинари во средината на 19-ти век го уредувал списанието _Journal des Economistes_, во кое ги објавувал своите не толку популарни _ставови_, па дури и помеѓу тогашните _заговорници за слободен пазар_, како што бил и **_Фредерик Бастиат_** (**_Бастија_**) ([Frédéric Bastiat](https://en.wikipedia.org/wiki/Fr%C3%A9d%C3%A9ric_Bastiat), 1801 – 1850). Истите се поистоветуваат со оправдување на _посакуваноста_ и _возможноста_ за општество во кое нема држава и во кое сите услуги кои ги дава државата - _јавниот сервис_, со посебен осврт на услугата на _безбедност и заштита од агресија_, се обезбедени од приватни субјекти, кои функционираат врз доброволна основа и во пазарни услови (спротивно на тоа како функционира државата). Во својот текст [_За производството на безбедност_](http://libertaniabackup.local/za-proizvodstvoto-na-bezbednost/) (2022) Молинари истакнува: _„Производството на безбедност, би требало, во интерес на потрошувачите на ова нематеријално добро, исто така да подлежи на законите на слободна конкуренција_“, како и дополнително _„Ниедна власт не треба да има право да спречи друга власт да влезе во конкуренција со неа, или да бара од потрошувачите на безбедност, ова добро да го набавуваат исклучиво преку неа._“ Самата отвореност на власта за конкуренција во полето на безбедност го овозможува преминот од општествена реалност на _етатистичко_ во општествена реалност на _анархистичко општество_. Доколку власта го изгуби монополот во организацијата и спроведувањето на безбедноста на граѓаните на нејзината територија, по автоматизам истата не е држава, а може да биде само еден од _приватните субјекти_ кои нудат услуги на безбедност и заштита на граѓаните, но под еднакви пазарни услови, како и други потенцијални приватни субјекти кои би се појавиле на пазарот.

Визијата или идеотелијата на Молинари за бездржавно општество е многу слична со онаа на современите анархо-капиталисти, а дополнително е сличен главниот метод на обездржавување поистоветен со _приватизирање_ на цел општествен, јавен и/или државен сектор. Негови познати текстови се: [_Protection and Restrictions on Free Trade_](https://oll.libertyfund.org/page/oll-reader-87) (1853), [_За производството на безбедност_](http://libertaniabackup.local/za-proizvodstvoto-na-bezbednost/) (2022) или [_The Production of Security_](https://mises.org/library/production-security-0) (1849) и [_Of the Liberty of Government_](https://oll.libertyfund.org/title/molinari-boll-53-gustave-de-molinari-of-the-liberty-of-government-1849) (1849). 

**\_\_\_\_\_\_\_\_\_\_\_\_\_**

Анархизмот ја добива својата зрелост, односно својата [аналитички поставена](https://cdn.mises.org/Freedom,%20Society,%20and%20the%20State_6.pdf) и можеби најреална форма, со појавата на _анархо-капитализмот_, односно _онтолошкиот_ или _морално заснованиот анархизам_ на Мареј Ротбард и _утилитарниот анархизам_ на Дејвид Фридман, како два доминантни вида на анархо-капитализам, од [типологијата](https://drive.google.com/file/d/1al_nqwBpLXIYbEt0wJPHvwst7ayFaD1u/view) на Питер Бетки. 

## Онтолошки или Ротбардов анархизам

**_Мареј Ротбард_** ([Murray Newton Rothbard](https://en.wikipedia.org/wiki/Murray_Rothbard), 1926 – 1995), ученик на **_Лудвиг вон Мисес_** ([Ludwig Heinrich Edler von Mises](https://en.wikipedia.org/wiki/Ludwig_von_Mises), 1881 – 1973), и првенeц на слободарската мисла во втората половина на 20-тиот век, кој даде особен придонес, како кон слободарската или либертаријанската идеологија, теорија и став, така и кон активизмот за исполнување на таа слободарска визија, потцртана во идеологијата. Од особено значење е и неговата   стратегија за слободарска победа и иднина, подржана со агилност и непоколебливост, која го инспирира и поттикнува современото слободарско или либертаријанско движење. Неговиот анархизам можеме да го наречеме морален, онтолошки, ортодоксен, како и со други називи за неговиот генерално определен анархо-капитализам. Помеѓу најпознатите негови дела се [_Anatomy of the State_](https://cdn.mises.org/Anatomy%20of%20the%20State_3.pdf) (1974) или [_Анатомија на државата_](http://libertaniabackup.local/wp-content/uploads/2021/03/Anatomija-na-drzavata-Marej-Rotbard-2021.pdf) (2021), [_A New History of Leviathan_](https://cdn.mises.org/A%20New%20History%20of%20Leviathan_2.pdf) (1972), [_Egalitarianism as a Revolt against Nature_](https://cdn.mises.org/Egalitarianism%20as%20a%20Revolt%20Against%20Nature,%20and%20Other%20Essays_2.pdf) (1974), [_For a New Liberty: The Libertarian Manifesto_](https://cdn.mises.org/For%20a%20New%20Liberty%20The%20Libertarian%20Manifesto_3.pdf) (1973), [_Man, Economy & the State_](https://cdn.mises.org/man_economy_and_state_with_power_and_market_3.pdf) (1962), [_Ethics of Liberty_](https://cdn.mises.org/The%20Ethics%20of%20Liberty%2020191108.pdf) (1982), како и голем број на текстови во кои спаѓаат [_Why Be Libertarian?_](https://mises.org/library/why-be-libertarian) или [_Зошто да се биде слободар_](http://libertaniabackup.local/zosto-da-se-bide-slobodar/) (2022), [_Strategies for a Libertarian Victory_](https://mises.org/library/strategies-libertarian-victory), [_Lysander Spooner: Libertarian Pietist_](https://mises.org/library/lysander-spooner-libertarian-pietist), [_The Spooner-Tucker Doctrine: An Economist's View_](https://mises.org/library/spooner-tucker-doctrine-economists-view-0), [_The Case for Radical Idealism_](https://mises.org/library/case-radical-idealism) или [_Аргумент за либерален идеализам_](http://libertaniabackup.local/argument-radikalen-liberalizam/) (2022), [_Do You Hate the State?_](https://mises.org/library/do-you-hate-state)_,_итн. 

Писателката Венди Мекелроj ([Wendy McElroy](https://en.wikipedia.org/wiki/Wendy_McElroy), 1951 - ), во својот текст [_Мареј H. Ротбард: Господин слободар_](http://libertaniabackup.local/marej-rotnard-gospodin-slobodar-vm/) (2022), посветен токму на Ротбард, наведува 4 основни теоретски и активистички традиции, есенцијални за неговата теорија и идеологија, и тоа:

- Теоријата на природното право, користејќи ги основните пристапи на Аристотел и Ејн Ранд;
- Радикалниот граѓански либертаријанизам на анархистите индивидуалисти од 19-ти век, посебно Лисандер Спунер и Бенџамин Такер;
- Философијата на слободен пазар на австриските економисти, посебно Лудвиг вон Мисес, кој ја поткрепи со студии од историја на економијата;
- Надворешната политика на _Cтарата американска десница_ (_Old Right_) – [_изолационизам_](https://www.rothbard.it/articles/for-a-new-isolationism.pdf).

Ротбардовиот анархизам или анархо-капитализам е фундаментално морално поставен, поаѓајќи од самата природа на човекот која е разнолика, и самото соодветствување на _поединечната слобода_ и принципот на _самопоседување_ со истата. Од тука, државата, како и секој вид на повеќе или помалку организирано насилство во општеството, а дотолку повеќе и легитимизирано, ја ограничува слободата на поединецот, и со тоа не соодветствува или се спротивставува со неговата природа. Ова е моралната или етичката одреденост на теоријата и идеологијата. Но, од друга страна, и во рамките на општеството и човековото општествено постоење, држава како и секој вид на централно планирање, теоретски и емпириски е потврдено како помалку ефикасно решение, во однос на алтернативното, со помош на механизмот на слободен пазар, институтот на договор и методот на поединечна согласност. 

Визијата на Ротбард за анархистичко, анархо-капиталистичко, бездржавие, [_бездржавна рамнотежа_](http://libertaniabackup.local/bezdrzavna-ramnoteza/?fbclid=IwAR0s0Eo5o2kdGgv9D-YbTavTT_0OlFPPh0FzpVFTQF0WAg3qzff2fOA8swU) или едноставно општество без држава, е онаа во која, се разбира, не постои држава, а сите нејзини функции, потенцијално се изведуваат од фирми, агенции, компании или друг вид на приватни субјекти или доброволни здружувања, во услови на слободна пазарна економија. Она што делумно ја разликува анархо-капиталистичката, од можеби останатите анархистички визии, е самата перцепција на сопственоста како темелен општествен институт. Во анархо-капиталистичко општество, не постои јавна, државна и/или општествена сопственост, во чие име и сметка настапува држава, а сета сопственост е _приватна_. Нормално, приватната сопственост не означува нужно сопственост на еден поединец, туку истата означува и сопственост на голем број поединци, кои подеднакво или не, учествуваат со идеален дел или не, и полагаат право на сопственост. Од тука произлегува дека голем број на поединци може да се јават како сопственици, но да делегираат нивен застапник во управувањето со истата, со што ќе се надминат проблемите кои произлегуваат нивниот голем број.

Во неговата [_For a New Liberty: The Libertarian Manifesto_](https://cdn.mises.org/For%20a%20New%20Liberty%20The%20Libertarian%20Manifesto_3.pdf) (1973) издвојува три клучни области од јавните услуги кои ги дава државата, или јавниот сектор, и тоа _во бизнисот_, _улиците и патиштата_ и _полиција, право и судови_, и предлага приватни, односно пазарни решенија за сите овие услуги. Целокупната идеологија, односно теорија или философија на Ротбард е собрана во неговата [_Man, Economy & the State_](https://cdn.mises.org/man_economy_and_state_with_power_and_market_3.pdf), во која може да се пронајдат моралната, утилитарната оправданост на неговиот анархизам, целокупна критика на државата и нејзиното мешање во човековите животи и општествените односи, како и проблемите кои се резултат на истите.

Во однос на борбата за актуелизација на слободата како основен организационен принцип во уредувањето на општеството или стратегијата за победа на слободата и слободна иднина, Ротбард е _радикал_, во смисла на тоа дека не ја испушта од вид крајната цел, која е тотално укинување на државата, но исто така го следи и Хаековиот пристап на општествена промена, која започнува со [_идеолошка промена_](http://libertaniabackup.local/ideoloshka-opshtestvena-promena/) во главите на мнозинството од луѓето (всадување и [популаризирање на идеите](http://libertaniabackup.local/dali-ideite-go-menuvaat-opshtestvoto/)) и резултира како промена во клучните институциите на општеството. Дополнително од големо значење е дека Ротбард е симболички [_аболиционист_](https://pressingthebutton.com/from-rothbard-to-landauer-the-practice-of-anarchism/) што покажува дека е бескомпромисен во [своите барања](http://libertaniabackup.local/dali-bi-go-pritisnal-kopceto/) за укинување на државното мешање во човековите животи.

Придонесот на Ротбард, како за слободарската, така и за анархо-капиталистичката [идеа](http://libertaniabackup.local/dali-ideite-go-menuvaat-opshtestvoto/) е дефинитивно голем. Истиот се мери во голем број бесплатни текстови, книги, предавања, иницијативи, а секако и учеството во основањето на **_Мисес институтот_** ([Mises Institute](https://en.wikipedia.org/wiki/Mises_Institute)) во 1982 година, но и во инспирацијата која ја дал за развој на слободарските движења во светот.

<figure>

![](https://fee.org/media/34576/rothbard.jpg?center=0.33680555555555558,0.41783216783216781&mode=crop&width=1200&rnd=132097531300000000)

<figcaption>

[Мареј Н. Ротбард](https://fee.org/media/34576/rothbard.jpg?center=0.33680555555555558,0.41783216783216781&mode=crop&width=1200&rnd=132097531300000000) (fee.org)

</figcaption>

</figure>

## Утилитарен или Фридманов анархизам или радикален капитализам

**_Дејвид Фридман_** ([David Director Friedman](https://en.wikipedia.org/wiki/David_D._Friedman), 1945 - ), син на познатиот економист и нобеловец **_Милтон Фридман_** ([Milton Friedman](https://en.wikipedia.org/wiki/Milton_Friedman), 1912 – 2006), е професор по физика, економија, право и писател, но и значаен деец во анархо-капиталистичките и пошироките слободарски кругови. Фридман предлага _инкременталистичка приватизација_ и _обездржавување_ на државата, чекор по чекор, област по област (за разлика од пристапот на Ротбард, кој преферира и инсистира на укинување на државното мешање во општествениот живот, колку што е можно побрзо, а идеално _тука_ и _сега_). Негово најпознато дело, секако поврзано со анархизам е неговата книга [_The Machinery of Freedom: Guide to a Radical Capitalism_](https://ancapchan.info/downloads/Machinery%203rd%20Edn%20POD%2025.pdf) (1973)_._ Неговиот анархизам или анархо-капитализам, за разлика од оној на Ротбард, има утилитарна или _консеквенцијалистичка природа_. Аналогно на тоа, Фридмановиот аргумент за анархизам, или тој како го нарекува _радикален капитализам_, не се поистоветува со поединечната правда, принципот на самопоседување или природните права, туку поголемата исплатливост или супериорната ефикасност на конкретното уредување. Опортунитетните трошоци на алтернативното бездржавно уредување на односите се најмали во споредба на оние во кое државата го обезбедува основниот ред и поредок. Резултатите на слободниот пазар се скоро секогаш подобри во однос на резултати добиени со помош на државна интервенција во одреден сектор, гледано на среден и долг рок. Тоа потекнува од фактот дека државата е секогаш помалку ефикасна од слободниот пазар во процесот на алокација на ресурсите, потекнувајќи од нејзината природа. Иако слободниот пазар не е совршен метод за регулација на односите во општеството, тој е најдобриот избор во можните методи.

Исто така, несекојдневна е поемата _Анархија не е хаос_ ([_Anarchy is not chaos_](https://cdn.mises.org/9_1_3_0.pdf)), која е дел од неговата [_The Machinery of Freedom: Guide to a Radical Capitalism_](https://ancapchan.info/downloads/Machinery%203rd%20Edn%20POD%2025.pdf).

Фридман, зборува за _приватно или слободно право_ ([_free market law_](http://www.daviddfriedman.com/Libertarian/Machinery_of_Freedom/MofF_Chapter_29.html)), кое е создадено, се однесува и се спроведува од страна на [приватни субјекти](https://cdn.mises.org/9_1_3_0.pdf). Приватните субјекти се однесуваат на субјектите кои го креираат правото, но на доброволен начин, налик на договор, но и дополнително се однесува на приватни судови, приватни агенции за осигурување, но и приватна полиција за проблеми со спроведување на правото. Дополнително за овој феномен на приватно право, или приватна правда пишува и Ренди Барнет, за кого повеќе ќе стане збор во текст на тема академски анархизам.

Дополнителни податоци за Дејвид Фридман, како и неговото богато пишано творештво може да пронајдете на неговиот вебсајт - [www.daviddfriedman.com](http://www.daviddfriedman.com/). 

<figure>

![](https://i.imgur.com/beVXLM0.jpeg)

<figcaption>

Дејвид Д. Фридман ([daviddfriedman.com](http://www.daviddfriedman.com/))

</figcaption>

</figure>

## Сопственички или Хопев анархизам

**_Ханс Херман Хопе_** ([Hans-Hermann Hoppe](https://en.wikipedia.org/wiki/Hans-Hermann_Hoppe), 1949 -) е еден од најистакнатите претставници, како на либертаријанизмот или [палеолибертаријанизмот](https://uploads-ssl.webflow.com/5d62a0b2e3123d5d0247c5d5/5d9aad8de7a0b333dde9bbc0_Liberty_Magazine_January_1990%20pages%20Liberty%20-%20Page%2034%20-%20Liberty%20-%20Page%2038.pdf), така и на анархистичкиот огранок во рамките на слободарската идеолошката тенденција. Негови најзначајни дела во анархистички дискурс се [Democracy: The God That Failed: The Economics and Politics of Monarchy, Democracy and Natural Order](https://drive.google.com/file/d/1ra81IZHQTUzpPpku-0r5MyivaNsG2lT1/view?usp=sharing) (2001), [_Economy, Society, and History_](https://cdn.mises.org/economy_society_and_history_1.pdf) (2021), [The Idea of a Private Law Society: The Case of Karl Ludwig von Haller](https://mises.org/wire/idea-private-law-society-case-karl-ludwig-von-haller) (2021), [_State or Private Law Society_](http://libertaniabackup.local/drzavata-ili-opstestvo-na-privatno-pravo/#:~:text=State%20or%20Private%20Law%20Society) (2011) или на македонски јазик [_Држава или општество на приватно право?_](http://libertaniabackup.local/drzavata-ili-opstestvo-na-privatno-pravo/) (2021), како и [_Of Common, Public, and Private Property and the Rationale for Total Privatization_](https://mises.org/wire/common-public-and-private-property-and-rationale-total-privatization) (2021). 

Визијата на Хопе за идеално слободно општество е она во кое не постои држава како легитимен монопол на физичка принуда, а клучните услуги која таа ги нуди на граѓаните, или услугата на _безбедност_, може да биде обезбедена во пазарни услови, од страна на приватни субјекти. Ова општество може да се нарече општество на приватно право, или _приватен_ (_природен, спонтан, не-политички, децентрализиран_, итн.) _поредок_, спротивно на општество со држава, која одржува _наметнат поредок_.

Основен и фундаментален организациски принцип во оваа визија за _приватно општество_ или анархија претставува _сопственоста_, сфатена како општествен институт. Сопственоста е клучна, започнувајќи со сопственоста на поединецот врз своето тело и делувања, или познат како принцип на _самопоседување_, и секако продолжувајќи со плодовите на неговиот труд и односите на доброволна размена во кои влегува или _имот_.

Идеата и визијата на Хопе скоро целосно се совпаѓа со анархизмот на Молинари, Ротбард и Дејвид Фридман, но може да се заклучи дека тој дополнително ја издвојува улогата на _сопственоста_ како врховен вредносен принцип од каде се извлекуваат останатите.

Вредно да се напомене е дека Хопе е еден од [палеолибертаријанците](https://www.rothbard.it/articles/right-wing-populism.pdf) (како и Ротбард), кои не само што промовираат приватни решенија на општествени проблеми, туку во исто време и [конзервативен](http://libertaniabackup.local/hipici-desnicari/) или јудео-христијански морален код, и затоа често неговото дело е поврзано со она на _старата десница_. 

Како и Ротбард, така и Хопе беше еден од основачите на Мисес институтот во 1982 година, кој до ден денес ја продолжува академската традиција на Австриската економска школа, и ставот на скептичност кон секаков вид на политичка власт, па дури и она најмалата манифестирана како [_држава-ноќен чувар_](https://www.libertarianism.org/columns/minarchists-anarchists-in-libertarian-history).

<figure>

![](https://www.wiwo.de/images/02_pol_iv-hoppe-jpg/9282206/3-format1001.jpg)

<figcaption>

Ханс Херман Хопе (wiwo.de)

</figcaption>

</figure>

## Ејн Ранд, радикален капитализам и анархизам

Ејн Ренд, мајката на философијата на објективизмот, една од најконтроверзните руско-американски автори, помеѓу другото е заговорник за _радикален_, односно _лесе-фер капизализам_. Првенствено, Ренд е [жесток противник на анархизмот](http://libertaniabackup.local/hipici-desnicari/?fbclid=IwAR2YnJsjJ4PwUDyP9PhwF6YynLe71fv8QK3K7VPZcI1ET2ieVuVw2PO9HdE), посебно на анархизмот во слободарските редови - анархо-капитализмот, како и пазарниот анархизам. Заговорниците на овој анархизам ги нарекува [_хипици-десничари_](http://libertaniabackup.local/hipici-desnicari/), што своевремено било пејоративен израз во тие [_фри-маркет_ кругови](https://www.libertarianism.org/publications/essays/objectivism-state-open-letter-ayn-rand). Ги обвинува анархистите за утопизам, а дотолку повеќе предмет на нејзините осуди се анархистите кои се во рамки на слободарските редови (поради растот на Ротбардовата активистичка струја во тој либертаријански контекст). Ренд се истакнува како цврст _минархист_, пропагира потреба од постоење на држава како монопол на физичка принуда со надлежности во однос на заштитата на поединците и нивната сопственост, или држава конкретизирана во војска (заштита од надворешен непријател), полиција (заштита од домашен криминал) и судови (решавање на спорови и казнување на криминалци). 

Од друга страна она што имплицитно, но дефинитивно ја поврзува со концептот на анархија или анархизам е нејзиниот став по однос на прашањето за јавните приходи или финансирање на потфатите на политичките власти. Во нејзината [_Capitalism: The Unknown Ideal_](https://aynrand.org/novels/capitalism-the-unknown-ideal/#otab-3) (1967)_,_ во однос на финансирање на владата или државата, таа стои на ставот дека данокот не е морално оправдан, затоа што претставува кражба (насилно одземање), а владата доколку сака да постои, треба да се финансира врз основа на _доброволни приходи_. Политичка власт која е основана врз доброволни приходи, или врз доброволна наплата на услуги, не е политичка и скоро да функционира во пазарни услови. Во првиот момент кога државата ќе ги праша своите граѓани дали сакаат да плаќат даноци, и кога ќе ги почитува нивните одговори по повод прашањето, во истиот момент истата не е држава. Може да биде организација, фирма или друг приватен субјект, но за политичката власт да биде политичка, а државата - држава, потребна е неприкосновеност на нејзиното финансирање, операционализирано во даноци, или присилна наплата на јавни приходи.

<figure>

![](https://studentsforliberty.org/north-america/wp-content/uploads/sites/1/2022/02/Ayn-Rand-significance-1080x675.jpg)

<figcaption>

Ејн Ранд (studentsforliberty.org)

</figcaption>

</figure>

## Агоризам

**_Семјуел Едвард Конкин_** ([Samuel Edward Konkin III](https://en.wikipedia.org/wiki/Samuel_Edward_Konkin_III), 1947 – 2004) е основоположник на **_агоризмот_**, како вид на анархистичка политичка философија. Според Конкин, „целта на агоризмот е [агората](https://kopubco.com/pdf/An_Agorist_Primer_by_SEK3.pdf) (плоштад). Општеството на отворен пазар, скоро неизвалкано од кражби, напади и измами, колку што може поблиску до слободно општество. Слободно општество е она во кое секој од нас може да ги задоволи своите субјективни вредности без насилен судир со останатите.” 

Дополнително Конкин предлага заобиколување на државните институции, бојкотирање на избори и префрлање на целата економија во сива, па дури и во црна зона, која не може да биде предмет на оданочување или регулација - _контра-економија_ ([_counter-economics_](https://libertarianism.fandom.com/wiki/Counter-economics)). Најпознато негово дело е [_An Agorist Primer_](https://kopubco.com/pdf/An_Agorist_Primer_by_SEK3.pdf) (2008).

Пристапот на _контра-економија_ е мошне интересен, затоа што според истиот, визијата за анархија не се постигнува внатре во политичките институции, проследена со подршка од мнозинството, туку истата се постигнува преку човеково делување (акција) која што свесно ги заобиколува политичките институции, и на таков начин ги остава неспособни за било каква политичка акција.

<figure>

![](https://i.ytimg.com/vi/qpoMib89cVk/hqdefault.jpg)

<figcaption>

Семјуел Е. Конкин (ytimg.com)

</figcaption>

</figure>

## Современ анархо-капитализам

Од современиците на _анархо-капитализмот_, секако треба да се споменат и Рон Пол ([Ron Ernest Paul](https://en.wikipedia.org/wiki/Ron_Paul), 1935 - ), Лу Роквел ([Llewellyn Harrison Rockwell Jr](https://en.wikipedia.org/wiki/Lew_Rockwell), 1944- ), Волтер Блок ([Walter Edward Block](https://en.wikipedia.org/wiki/Walter_Block), 1941 - ), Роберт Хигс ([Robert Higgs](https://en.wikipedia.org/wiki/Robert_Higgs), 1944 - ), Џефри Такер ([Jeffrey Albert Tucker](https://en.wikipedia.org/wiki/Jeffrey_Tucker), 1963 - ), Боб Марфи ([Robert Patrick Murphy](https://en.wikipedia.org/wiki/Robert_P._Murphy), 1976 - ), како и други. Истите ја промовираат идеата на анархо-капитализам, сите низ своите професии и перспективи. 

Како најзначајни дела од овие современици може да се наведат: Ron Paul - [_Liberty Defined: 50 Essential Issues that Affect our Freedom_](https://portalconservador.com/livros/Ron-Paul-Liberty-defined.pdf) (2011), Ron Paul - [_The Revolution: A Manifesto_](https://reviews.history.ac.uk/review/2013) (2008), Llewellyn H. Rockwell Jr. - [_Against the State: An Anarcho-Capitalist Manifesto_](https://drive.google.com/file/d/1GHD_x9nOLhlZf8xlLGpvVMKCOUCHSyXN/view?usp=sharing) (2014), Walter Block - [_Defending the Undefendable_](https://cdn.mises.org/Defending_the_Undefendable_2018.pdf) (1976), Walter Block - [_Toward a Libertarian Society_](https://cdn.mises.org/Toward%20a%20Libertarian%20Society.pdf) (2014); Walter Block - [_Deaths by Government: Another Missing Chapter_](https://www.lewrockwell.com/2006/11/walter-e-block/deaths-by-government-anothermissingchapter/) (2006), Walter Block - [_Murray Rothbard, Anarchist_](https://apcz.umk.pl/szhf/article/download/36720/31472) (2021), Robert Higgs - [_Against Leviathan: Government Power and a Free Society_](https://mises.org/library/against-leviathan) (2016), Jeffrey Tucker - [_A Beautiful Anarchy: How to Create Your Own Civilization in the Digital Age_](https://www.amazon.com/Beautiful-Anarchy-Create-Civilization-Digital/dp/1621290417) (2012), Jeffrey Tucker - [_Liberty. Me: Freedom Is a Do-It-Yourself Project_](https://www.amazon.com/Liberty-me-Freedom-Do-Yourself-Project/dp/1630690325) (2014), Robert Murphy - [_Choice: Cooperation, Enterprise, and Human Action_](https://www.amazon.com/Choice-Cooperation-Enterprise-Human-Action-ebook-dp-B01228F4OE/dp/B01228F4OE/ref=mt_other?_encoding=UTF8&me=&qid=) (2015), Robert P. Murphy - [_Chaos Theory: Two Essays on Market Anarchy_](https://www.amazon.com/Chaos-Theory-Essays-Market-Anarchy/dp/1479258377) (2010) како и многу други. 

Современиот анархо-капитализам, најчесто се држи на идеолошката традиција на Мареј Ротбард, односно онтолошкиот анархизам, но јасно дека се адаптирани и утилитарни аргументи во прилог на анархизмот и анархијата.

## Крипто-анархизам

Крипто-анархизам е термин со кој се определува филозофија и активизам која заговара надминување на државата, како посебен општествен субјекти, со помош на дигиталната технологија, непреченото комуницирање и надминување на потребата од трет или надворешен субјект во односите меѓу субјектите. Во својот текст [_The Crypto Anarchist Manifesto_](https://groups.csail.mit.edu/mac/classes/6.805/articles/crypto/cypherpunks/may-crypto-manifesto.html) (1988), објавен уште во 1988 година, **_Тимоти Меј_** ([Timothy C. May](https://en.wikipedia.org/wiki/Timothy_C._May), 1951 – 2018) пишува дека со појавата на технологиите за комуникации и интеракции, потребата од државата како надворешен субект е надмината, а со тоа е и нејзината надлежност и капацитет да ги оданочува и регулира овие комуникации и интеракции. Со самото тоа, посебно поради невозможноста за оданочување на овие интеракции, очигледно е нејзиното _одумирање_. 

Водечка организација која го заговара и практикува овој вид на анархизам е **_Паралелни Полис_** ([_Paralelní Polis_](https://www.paralelnipolis.cz/en/)), со седиште во Чешка, која ја аспектира _крипто-анархијата_ како разумна варијанта за општествен поредок. Крипто-анархија означува _бездржавно општество_, како во општествената, така и во виртуелната реалност, кое се карактеризира со децентрализација, непосредна дигитална комуникација и трансакции обезбедени со крипто-валути. 

Според крипто-анархизмот, доколку повеќето од луѓето во светот ги прифатат крипто-валутите и ги вршат своите трансакции со нив, државата е немоќна за нивна регулација и оданочување, а нејзиното одумирање е неизбежна последица на оваа технолошка алтернатива во меѓучовечките односи. Крипто-анархизмот е многу сличен со агоризмот на Конкин, токму во делот на _контра-економијата_, и онеспособувањето на државата за било каква контрола, регулација и оданочување на односи кои свесно и доброволно настапуваат помеѓу поединците.

<figure>

![](https://pbs.twimg.com/profile_images/1308765770726477827/Uj_9AfI-_400x400.jpg)

<figcaption>

Паралелни полис - лого (paralelnipolis.cz)

</figcaption>

</figure>

## Заклучни согледувања

Капиталистичкиот анархизам е вид на анархизам, се среќава во имплицитна форма кај Густав Молинари, уште во 19-ти век, но својот процут, име и заокружена идеолошка поставеност ја добива со активизмот и творештвото на Мареј Ротбард, во втората половина на 20-тиот век. Овој анархизам, доследно на анархистичката традиција цели кон алтернативно и бездржавно општество, во кое државата не е присутна. Meтодот за постугнување на оваа визија е првенствено идеолошка промена, која би резултирала во општествена промена, операционализирана во приватизација, одумирање и/или укинување на државата.

Фокусот на анархо-капиталистите, покрај оправданоста, која може да биде морална или утилитарна, е токму во визијата на ова алтернативно бездржавно општество, во кое сите услуги кои државата ги нуди и дава како јавен сервис, се обезбедени од страна на приватни субјекти, врз доброволна основа, во услови на целосно слободна економија. 

Моралната точка од која тргнува овој анархизам се поистоветува со принципот на поединечно _само-поседување_, кое го добива својот целосен потенцијал и значење во услови на бездржавно општество, или општество без (организирана) принуда. 

Економската или утилитарната поставеност на анархо-капитализмот, која претставува еден од показателите на неговата аналитичност (за разлика од неговиот претходник - индивидуалистичкиот анархизам), е академската традиција на [_Австриската економска школа_](https://www.fraserinstitute.org/studies/essential-austrian-economics), секако со силни увиди и потврдувања во улогата на знаењето во општеството, неприкосновената важност на пазарните или слободно формираните цени, и скептичноста кон секаков вид на политичко централно планирање, поради големиот опортунитетен трошок на истото. 

Анархо-капитализмот, како таков, е најблизок анархизам до она што може да се смета за [аналитичен анархизам](https://drive.google.com/file/d/1al_nqwBpLXIYbEt0wJPHvwst7ayFaD1u/view?usp=sharing) со реална визија за алтернативно бездржавно општество. Дополнително истиот може да заземе форма, или секако да влијае врз појавата на современиот _академски анархизам_, кој ќе биде предмет на следен текст.

### Прочитај повеќе

\- Gustave de Molinari - [_Protection and Restrictions on Free Trade_](https://oll.libertyfund.org/page/oll-reader-87) (1853), 

\- Gustave de Molinari - [_The Production of Security_](https://mises.org/library/production-security-0) (1849),

\- Gustave de Molinari -  [_Of the Liberty of Government_](https://oll.libertyfund.org/title/molinari-boll-53-gustave-de-molinari-of-the-liberty-of-government-1849) (1849)

\- Густав де Молинари -[_За производството на безбедност_](http://libertaniabackup.local/za-proizvodstvoto-na-bezbednost/) (2022)

\- Murray N. Rothbard - [_Anatomy of the State_](https://cdn.mises.org/Anatomy%20of%20the%20State_3.pdf) (1974)

\- Murray N. Rothbard - [_A New History of Leviathan_](https://cdn.mises.org/A%20New%20History%20of%20Leviathan_2.pdf) (1972)

\- Murray N. Rothbard - [_Egalitarianism as a Revolt against Nature_](https://cdn.mises.org/Egalitarianism%20as%20a%20Revolt%20Against%20Nature,%20and%20Other%20Essays_2.pdf) (1974),

\- Murray N. Rothbard - [_For a New Liberty: The Libertarian Manifesto_](https://cdn.mises.org/For%20a%20New%20Liberty%20The%20Libertarian%20Manifesto_3.pdf) (1973),

\- Murray N. Rothbard - [_Ethics of Liberty_](https://cdn.mises.org/The%20Ethics%20of%20Liberty%2020191108.pdf) (1982),

\- Murray N. Rothbard - [_Man, Economy & the State_](https://cdn.mises.org/man_economy_and_state_with_power_and_market_3.pdf) (1962),

\- Мареј Ротбард - [_Анатомија на државата_](http://libertaniabackup.local/wp-content/uploads/2021/03/Anatomija-na-drzavata-Marej-Rotbard-2021.pdf) (2021),

\- Murray N. Rothbard - [_Why Be Libertarian?_](https://mises.org/library/why-be-libertarian)

\- Murray N. Rothbard - [_Strategies for a Libertarian Victory_](https://mises.org/library/strategies-libertarian-victory),

\- Murray N. Rothbard - [_Lysander Spooner: Libertarian Pietist_](https://mises.org/library/lysander-spooner-libertarian-pietist),

\- Murray N. Rothbard - [_The Spooner-Tucker Doctrine: An Economist's View_](https://mises.org/library/spooner-tucker-doctrine-economists-view-0),

\- Murray N. Rothbard - [_The Case for Radical Idealism_](https://mises.org/library/case-radical-idealism),

\- Murray N. Rothbard - [_Do You Hate the State?_](https://mises.org/library/do-you-hate-state),

\- Murray N. Rothbard - [_Right-Wing Populism: A Strategy for the Paleo Movement_](https://www.rothbard.it/articles/right-wing-populism.pdf) (1992),

\- Murray N. Rothbard - [_For A New Isolationism_](https://www.rothbard.it/articles/for-a-new-isolationism.pdf) 

\- Мареј Ротбард - [_Зошто да се биде слободар_](http://libertaniabackup.local/zosto-da-se-bide-slobodar/) (2022),

\- Мареј Ротбард -  [_Аргумент за либерален идеализам_](http://libertaniabackup.local/argument-radikalen-liberalizam/) (2022),

\- Предраг Рајшиќ - [_Бездржавна рамнотежа_](http://libertaniabackup.local/bezdrzavna-ramnoteza/?fbclid=IwAR0s0Eo5o2kdGgv9D-YbTavTT_0OlFPPh0FzpVFTQF0WAg3qzff2fOA8swU) (2022),

\- Nikola Lj. Ilievski - [_Individual sovereignty: Conceptualization and Manifestation_](https://e-jlia.com/papers/v2_2.pdf) (2015),

\- Никола Љ. Илиевски - [_Идеолошка и општествена промена_](http://libertaniabackup.local/ideoloshka-opshtestvena-promena/) (2022),

\- Никола Љ. Илиевски - [_Дали идеите го менуваат општеството?_](http://libertaniabackup.local/dali-ideite-go-menuvaat-opshtestvoto/) (2021)

\- Никола Љ. Илиевски - [_Дали би го притиснал копчето?_](http://libertaniabackup.local/dali-bi-go-pritisnal-kopceto/) (2022),

\- Никола Љ. Илиевски - [_Хипици десничари_](http://libertaniabackup.local/hipici-desnicari/) (2022),

\- Nathan Goodman - [_From Rothbard To Landauer: The Practice Of Anarchism_](https://pressingthebutton.com/from-rothbard-to-landauer-the-practice-of-anarchism/) (2017),

\- David D. Friedman - [_The Machinery of Freedom: Guide to a Radical Capitalism_](https://ancapchan.info/downloads/Machinery%203rd%20Edn%20POD%2025.pdf) (1973),

\- David Osterfeld - [_Freedom, Society and the State_](https://cdn.mises.org/Freedom,%20Society,%20and%20the%20State_6.pdf) (1986)

\- David Osterfeld - [_Anarchism and the Public Goods Issue: Law, Courts, and the Police_](https://cdn.mises.org/9_1_3_0.pdf) (1989),

\- Llewelyn H. Rockwell, Jr. - [_The Case for PaleoLibertarianism_](https://uploads-ssl.webflow.com/5d62a0b2e3123d5d0247c5d5/5d9aad8de7a0b333dde9bbc0_Liberty_Magazine_January_1990%20pages%20Liberty%20-%20Page%2034%20-%20Liberty%20-%20Page%2038.pdf) (1990), 

\- Llewellyn H. Rockwell Jr. - [_Against the State: An Anarcho-Capitalist Manifesto_](https://drive.google.com/file/d/1GHD_x9nOLhlZf8xlLGpvVMKCOUCHSyXN/view?usp=sharing) (2014),

\- Hans-Hermann Hoppe - [Democracy: The God That Failed: The Economics and Politics of Monarchy, Democracy and Natural Order](https://drive.google.com/file/d/1ra81IZHQTUzpPpku-0r5MyivaNsG2lT1/view?usp=sharing) (2001),

\- Hans-Hermann Hoppe - [_Economy, Society, and History_](https://cdn.mises.org/economy_society_and_history_1.pdf) (2021),

\- Hans-Hermann Hoppe - [The Idea of a Private Law Society: The Case of Karl Ludwig von Haller](https://mises.org/wire/idea-private-law-society-case-karl-ludwig-von-haller) (2021),

\- Hans-Hermann Hoppe - [_State or Private Law Society_](http://libertaniabackup.local/drzavata-ili-opstestvo-na-privatno-pravo/#:~:text=State%20or%20Private%20Law%20Society) (2011),

\- Hans-Hermann Hoppe - [_Of Common, Public, and Private Property and the Rationale for Total Privatization_](https://mises.org/wire/common-public-and-private-property-and-rationale-total-privatization) (2021),

\- Ханс Херман Хопе - [_Држава или општество на приватно право?_](http://libertaniabackup.local/drzavata-ili-opstestvo-na-privatno-pravo/) (2021),

\- David S. D’Amato - [_Minarchists and anarchists—i.e. champions of the night‐​watchman state and opponents of any state—aren’t as clearly distinguishable as one might think_](https://www.libertarianism.org/columns/minarchists-anarchists-in-libertarian-history) (2018),

\- Ayn Rand - [_Capitalism: The Unknown Ideal_](https://aynrand.org/novels/capitalism-the-unknown-ideal/#otab-3) (1967)_,_

\- Roy A. Childs, Jr. - [_Objectivism and the state: An Open Letter to Ayn Rand_](https://www.libertarianism.org/publications/essays/objectivism-state-open-letter-ayn-rand) (1969),

\- Samuel E. Konkin III - [_An Agorist Primer_](https://kopubco.com/pdf/An_Agorist_Primer_by_SEK3.pdf) (2008),

\- Ron Paul - [_Liberty Defined: 50 Essential Issues that Affect our Freedom_](https://portalconservador.com/livros/Ron-Paul-Liberty-defined.pdf) (2011),

\- Ron Paul - [_The Revolution: A Manifesto_](https://reviews.history.ac.uk/review/2013) (2008),

\- Walter Block - [_Defending the Undefendable_](https://cdn.mises.org/Defending_the_Undefendable_2018.pdf) (1976),

\- Walter Block - [_Toward a Libertarian Society_](https://cdn.mises.org/Toward%20a%20Libertarian%20Society.pdf) (2014), 

\- Walter Block - [_Deaths by Government: Another Missing Chapter_](https://www.lewrockwell.com/2006/11/walter-e-block/deaths-by-government-anothermissingchapter/) (2006),

\- Walter Block - [_Murray Rothbard, Anarchist_](https://apcz.umk.pl/szhf/article/download/36720/31472) (2021),

\- Robert Higgs - [_Against Leviathan: Government Power and a Free Society_](https://mises.org/library/against-leviathan) (2016), 

\- Jeffrey Tucker - [_A Beautiful Anarchy: How to Create Your Own Civilization in the Digital Age_](https://www.amazon.com/Beautiful-Anarchy-Create-Civilization-Digital/dp/1621290417) (2012), 

\- Jeffrey Tucker - [_Liberty. Me: Freedom Is a Do-It-Yourself Project_](https://www.amazon.com/Liberty-me-Freedom-Do-Yourself-Project/dp/1630690325) (2014), 

\- Robert Murphy - [_Choice: Cooperation, Enterprise, and Human Action_](https://www.amazon.com/Choice-Cooperation-Enterprise-Human-Action-ebook-dp-B01228F4OE/dp/B01228F4OE/ref=mt_other?_encoding=UTF8&me=&qid=) (2015), 

\- Robert P. Murphy - [_Chaos Theory: Two Essays on Market Anarchy_](https://www.amazon.com/Chaos-Theory-Essays-Market-Anarchy/dp/1479258377) (2010),

\- Timothy C. May - [_The Crypto Anarchist Manifesto_](https://groups.csail.mit.edu/mac/classes/6.805/articles/crypto/cypherpunks/may-crypto-manifesto.html) (1988),

\- Peter Boettke - [Anarchism as a Progressive Research Program in Political Economy](https://drive.google.com/file/d/1al_nqwBpLXIYbEt0wJPHvwst7ayFaD1u/view?usp=sharing) (2005)

\- Christopher J. Coyne & Peter J. Boettke - [_The Essential Austrian Economics_](https://www.fraserinstitute.org/studies/essential-austrian-economics) (2020)

\- [Understanding consumer sovereignty](https://www.economicsonline.co.uk/competitive_markets/understanding-consumer-sovereignty.html/)

### Голема благодарност до википедија:

**\-** [Anarcho-capitalism](https://en.wikipedia.org/wiki/Anarcho-capitalism), wikipedia,

\- [Crypto-anarchism](https://en.wikipedia.org/wiki/Crypto-anarchism), wikipedia
